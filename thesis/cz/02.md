Měření je rozšířená a běžná aktivita, kterou lidé provozují tisíce let.
Když se díváme na teploměr a přemýšlíme, jestli bude třeba si obléknout
kabát, nebo když vážíme ingredience, abychom upekli bábovku, tak obvykle
nepřemýšlíme nad tím, co přesně měření je a jak bychom ho definovali.
Považujeme ho prostě jen za soubor konkrétních procedur, díky kterým se
snáze orientujeme ve svém prostředí. Ale ať už měření využíváme ke
zvládání každodenních činností, či zjišťujeme vzdálenosti mezi galaxiemi
nebo pomocí urychlovačů částic pozorujeme, na co se rozpadají srážející
se protony, ve své podstatě se jedná o proces s jasným cílem: abychom
získali informace o světě a vyjádřili je formálním a spolehlivým
způsobem. Na druhou stranu, ne každý proces, který odpovídá tomuto
popisu, je obvyklé nazývat měřením. Když zjišťujeme kvalitu průmyslového
výrobku, počítáme cyklomatickou složitost zdrojového kódu nebo
dotazníkem sledujeme spokojenost zákazníků, také získáváme a vyjadřujeme
nějakou informaci. Stejně tak jakýkoliv popis, zhodnocení na základě
zkušenosti či pouhé odhadování je procesem produkujícím informaci –
ovšem už ne tak spolehlivou, přesnou a porovnatelnou.

Pokud tedy ve všech těchto situacích obdržíme nějakou hodnotu, kterou
důvodně přisuzujeme určité vlastnosti určitého objektu, jaký je rozdíl
mezi měřením, evaluací a subjektivním posuzováním? Rozličné definice
měření – které by měly tuto otázku zodpovědět – často obsahují různé
stereotypy, které lze shrnout do jedné věty (\[61\]): „Měření je obvykle
definováno jako správné přiřazení čísla určité fyzické proměnné.“
(varianty lze najít např. v \[X\], \[X\], \[X\]).

Takovýto postoj k měření nám ovšem výše uvedené příklady nepomůže
rozlišit. Proč?

-   Je nutné rozlišovat mezi měřenou vlastností objektu a proměnnou.
    Měření je přiřazování *hodnot*, symbolických reprezentací,
    *vlastnostem*, empirickým entitám, nikoliv matematickým
    reprezentacím (a proměnné nic jiného nejsou). Provádění měření
    vyžaduje experimentální fázi<span id="fnref1">\[^1^\](\#fn1)</span>;
    čistě matematický proces není měření<span
    id="fnref2">\[^2^\](\#fn2)</span> (\[61\]).

-   Měření nepřiřazuje číslo, ale *hodnotu*, což je spojení čísla a
    reference (např. „23 metrů“, nebo „17 kilogramů“), které společně
    vyjadřují velikost atributu (\[VIM\], \[X\], \[61\]). Pouze
    v některých případech, kdy je měření prováděno v absolutní
    škále (např. při počítání), jsou hodnoty měřené vlastnosti přímo
    čísla, protože jednotka je „absorbována“ v definici atributu. Navíc
    lze měřit i ordinální a nominální vlastnosti, pro které čísla hrají
    zvláštní roli<span id="fnref3">\[^3^\](\#fn3)</span>.

-   Pokud popisujeme měření jako „správné přiřazení“, stává se tato
    správnost definičním kritériem. Nejenže je však sama nedefinovaná,
    ale vytváří dojem, že měření je ze své podstaty efektivní. Měření je
    ovšem obvykle zatíženo chybou a není zcela přesné. Tuto nepřenost je
    třeba rovněž sdělovat (\[X\]).

-   Měření by nutně nemělo být omezeno na fyzické vlastnosti (\[X\]).

Kritická diskuze těchto námitek nám dovolí dobrat se přesnějšího pohledu
na to, co vlastně měření je. Přitom je nutné si uvědomit, že měření není
přirodní entita existující nezávisle na lidech; měření je vytvořené za
určitým účelem a nemá žádné nezávislé charakteristiky (\[X\], \[X\]).
Jak připomíná \[61\], změny v pojetí měření jsou vyvolány společenskou
potřebou, dostupnými technologiemi, vědeckými modely a filozofickými
koncepcemi, a snaha objevit „pravé“ měření tudíž nemá smysl.

Pro měření je definující struktura celého procesu, spíše než vlastnosti
jeho výsledků anebo vstupů. Tuto strukturu můžeme koncepčně rozdělit do
dvou úrovní: první úroveň představuje konkrétní proces zahrnující
interakce mezi měřeným objektem, měřicím systémem a prostředím; druhou
úroveň tvoří teoretické a abstraktní reprezentace tohoto procesu
(\[X\]). Stejně tak výsledky měření jsou rozlišitelné na dva druhy: na
konkrétní úrovni se jedná o indikace<span
id="fnref4">\[^4^\](\#fn4)</span> měřicího přístroje; na abstraktní
úrovni jsou výsledky vědomostní tvrzení o stavu měřeného objektu; často
mají formu: atribut *A* asociovaný s objektem *O* má hodnotu *a*
s nejistotou *U* (\[X\]). Měření tedy není čistě empirický proces,
jelikož výsledný stav měřicího systému musí být vhodně interpretován,
aby mohl být reprezentován jako hodnota měřené vlastnosti. Aby byla
vlastnost měřitelná, musí pro ni existovat metrologický model. Tento
model je buď začleněn do širší teorie určité domény vědění, nebo pouze
odkazuje na základový model, který udává více či méně sociálně dohodnutý
předmetrologický význam vlastnosti. První případ je nazývaný silně
definované, tvrdé měření a obvykle se používá pro fyzikální vlastnosti
(přičemž fyzika, spolu s geometrií, je onou širší teorií); druhý případ
je slabě definované, měkké měření, a typicky se aplikuje na ne-fyzické
vlastnosti (\[X\], \[X\], \[X\]).

To, že objekty reprezentujeme nějakými hodnotami, má svůj důvod. Měření
má nejen praktickou roli, ale rovněž i roli z vědeckého hlediska mnohem
důležitější. Díky měření se můžeme nejen ujistit, zdali jsme do těsta na
bábovku dali správné množství mouky, ale hlavně ověřit správnost
vědeckých teorií. Tyto teorie jsou většinou kvantitativní a obsahují
plno matematických rovnic, které sice mají popsat svět, ale samy o sobě
o něm nemohou nic říct. Abychom je mohli považovat alespoň za *možné*
vysvětlení toho, jak věci fungují, musíme je doplnit mimomatematickou
interpretací: všechny funkce v rovnicích představují patřičné atributy
objektů, a rovnice samotné vyjadřují změny atributů v průběhu času. Díky
této interpretaci můžeme teorie testovat ověřením, zda existuje shoda
mezi dvěma druhy hodnot: mezi těmi, které jsme spočítali s pomocí
teorie, a mezi těmi, které jsme empiricky změřili (\[10\]).

Mohli bychom se proto domnívat, že měření slouží k potvrzování a
vyvracení teorií. Jenže zároveň jsme si uvědomili, že intepretace
výsledků měření je sama závislá na modelech a teoriích. Zdá se tedy, že
spojení mezi teoretickými entitami a postupy měření je cirkulární. Van
Fraassen (\[23\]) proto mluví o „problém koordinace“, kdy otázky „Co
platí jako měření atributu *A*?“ a „Co je to atribut *A*?“ nelze
zodpovědět nezávisle na sobě.

Dobrým příkladem, jak tento problém řešily přírodní vědy, je historie
měření teploty. Teplota objektu byl původně kvalitativní koncept, ale
v průběhu staletí se ukázalo, že teplota je ve skutečnosti kvantitativní
veličina. Zpřesňování měření teploty a navázané teoretické objevy
postupnými „epistemickými iteracemi“ (\[25\], \[26\]) vedly až k dnešní
definici jednotky termodynamické teploty pomocí Boltzmannovy konstanty.

Prvními přístroji pro měření teploty byly termoskopy, které fungovaly na
principu známém již od starověku: ochlazený vzduch zabírá menší objem.
Termoskopy mívaly podobu nádob na tekutinu a vzduch, spojených tubou
tak, aby změny objemu vzduchu dovolovaly tekutině stoupat v tubě, na
které byla vyznačena stupnice

Prvotní termoskopy poskytovaly pouze porovnání teplot, a byly ovlivněny
atmosférickým tlakem. Odlišné konstrukce různých termoskopů také
znemožňovala vzájemné porovnání jimi naměřených hodnot – přestože
stupnice šlo označit čísly, tato čísla neměla žádný jiný význam kromě
toho, že stanovily, která teplota naměřená konkrétním přístrojem je
vyšší než jiná. To ovšem neznamenalo, že termoskopy nemohly být využity
k rozvoji teorií. Když Robert Boyle v roce 1662 testoval po něm
pojmenovaný zákon<span id="fnref5">\[^5^\](\#fn5)</span>, mohl změřit,
že teplota stoupá (a plyn proto ochlazovat na původní teplotu); naměřené
číslice nemusel používat v žádném výpočtu. Použití termoskopů tak
neposunulo teorii samotné teploty, byla pořád vnímána jako kvalitativní
atribut. Vědci se spíše snažily vyřešit onu vzájemnou porovnatelnost
údajů z rozličných termoskopů; později vzniknuvší teploměry proto
používaly místo vzduchu jako teploměrnou látku kapalinu – preferovanou
se stala rtuť – oddělenou od atmosféry. Stupnice se číslovaly tak, že se
zvolily pevné body (obvykle mrznutí a var vody) a teplotní stupeň pak
byl podílem tohoto intervalu.

Teploměry tak sice byly poměrně standardizované – např. hodnoty naměřené
dvojicí Fahrenheitových přístrojů se lišily pouze zhruba v šestnáctině
stupně –, ale přesto nešlo tvrdit, že měřily něco víc než seřazení podle
teploty, byť velmi přesné. Pokud by se rtuť roztahovala v jiné míře za
nižších a vyšších teplot, nešlo by tvrdit, že jednotlivé podintervaly na
stupnici teploměru mají stejný význam. Toto by šlo snadno vyloučit,
pokud by člověk znal funkci popisující, jak se mění objem rtuti
v závislosti na její teplotě. Jenže taková funkce předpokládá teploměr,
jehož ne-arbitrárnost již byla ustanovena. Jinými slovy, použití
rtuťového teploměru předpokládá, že rtuť se s teplotou roztahuje
uniformě, ale tento předpoklad můžeme otestovat pouze spolehlivým
teploměrem – o kterém ovšem zároveň pochybujeme.

Problém je tedy jasný: abychom teplotu mohli považovat za kvantitativní
atribut, a používat naměřené hodnoty v matematických rovnicích, je
třeba, aby rozdíly mezi jednotlivými stupni měly vždy stejný význam.
Pouhým sestrojením standardizovaných teploměrů toho však nedosáhneme.
Řešení našel skotský chemik Joseph Black, který se snažil kvantitativně
popsat, jakým způsobem proudí teplo při tání, ohřívání čí míchání různě
teplých látek. Stejně jako jiní vědci věřil, že teplota – podobně jako
délka, hmotnost či čas – se dá spojovat dohromady a rozdělovat, a tyto
manipulace lze matematicky popsat. Teplotu objektu ovšem nelze rozdělit
na díly podobně jako délku či hmotnost. Black využil již známého faktu,
že různé látky se ohřívají různě rychle, chytrými experimenty porovnával
naměřené teploty různých látek před a po smíchání, a nakonec dospěl
k základní kalorimetrické rovnici ![m\_{1}c\_{1}\\left( t\_{1} - t\_{f}
\\right) = m\_{2}c\_{2}\\left( t\_{f} - t\_{2}
\\right)](http://chart.apis.google.com/chart?cht=tx&chl=m_%7B1%7Dc_%7B1%7D%5Cleft%28%20t_%7B1%7D%20-%20t_%7Bf%7D%20%5Cright%29%20%3D%20m_%7B2%7Dc_%7B2%7D%5Cleft%28%20t_%7Bf%7D%20-%20t_%7B2%7D%20%5Cright%29 "m_{1}c_{1}\left( t_{1} - t_{f} \right) = m_{2}c_{2}\left( t_{f} - t_{2} \right)");
součin hmotnosti, tepelné kapacity a rozdílu počáteční a koncové teploty
je u obou látek stejný. Podobně Black kvantifikoval skupenské teplo:
porovnával, jak dlouho trvá, než sníh roztaje a ohřeje se na určitou
teplotu, a jak dlouho trvá ohřát na stejnou teplotu vodu o počáteční
teplotě 0 °C. Black tak ukázal, že teplota je kvantitativní veličina,
protože úspěšně použil naměřené hodnoty v rovnicích. Aby toto mohl
udělat, nemusel mít dokázáno, že teplota je kvantitativní – pouze s ní
s jako kvantitativní zacházel.

Další klíčový posun v pojetí teploty nastal s objevy Josepha Louise
Gay-Lussaca a Johna Daltona na přelomu 18. a 19. století. Ti zjistili,
že roztažnost látek má lineární průběh pro zředěné plyny, a proto je u
těchto za konstantního tlaku objem přímo úměrný teplotě<span
id="fnref6">\[^6^\](\#fn6)</span>. To mělo důležitý důsledek: teplota
přibližně −273 °C představuje absolutní nulu. Toto vedlo k ustanovení
termodynamické teploty, jak ji známe dnes. V dnešní době je snadné
dokázat, že rtuť se skutečně roztahuje rychleji za rostoucí teploty –
ale to nebránilo Blackovi, Gay-Lussacovi a dalším fyzikům formulovat a
ověřovat své teorie. Ustanovení teploty jako kvantitativní veličiny a
způsob jejího měření byly vzájemně závislé.

Nyní, když jsme měření stručně charakterizovali jako
empiricko-konceptuální proces, můžeme se podrobněji podívat na různé
pohledy na měření a jeho dílčí komponenty. To nám později dovolí
vytvořit komplexní definici měření.

Měření jako přiřazení hodnot
============================

Již jsme si řekli, že měření reprezentuje empirické entity pomocí
symbolických reprezentací. Nejdříve se tedy soustřeďme právě na ně: jaké
konkrétně entity a reprezentace jsou do měření zapojené?

-   Měřené objekty: tělesa, fenomény, látky, ale také např. i osoby,
    softwarové produkty, organizace, produkční procesy, atp.

-   Atributy: např. délka.

-   Měřené vlastnosti: např. konkrétní délka nějakého předmětu.

-   Hodnoty vlastností: např. 1,53 metrů; popisují informaci o stavu
    měřeného objektu vzhledem k měřené vlastnosti.

Na měření pak můžeme operativně nahlížet jako na proces, který – nějakým
způsobem – produkuje jednu či více hodnot vlastností, které lze
přisuzovat měřené vlastnosti s cílem ji reprezentovat (\[61\]). Měřit
však lze pouze takové vlastnosti, jejichž instance se vzájemně vylučují.
Například objekt *O* může mít v daném čase *t* *délku X*, nebo *délku
Y*, ale nemůže vykazovat obě vlastnosti zároveň. Množina vlastností,
které splňují tuto podmínku, tvoří atribut<span
id="fnref7">\[^7^\](\#fn7)</span> (\[3\], \[21\], \[63\]); konkrétní
instance vlastnosti u určitého objektu pak představuje velikost jeho
atributu. Jednotlivé vlastnosti spadající pod stejný atribut lze
vzájemně porovnávat. Pro některé, tzv. nominální vlastnosti, existuje
pouze jedna smysluplná relace, nerozlišitelnost (\[61\]), zatímco jiné
lze porovnávat i co se týče pořadí, množství, míry či intenzity. Obvykle
se uvádí (např. \[62\], \[X\], \[X\]), že tzv. kvantitativní
atributy<span id="fnref8">\[^8^\](\#fn8)</span> se od ostatních liší
tím, že jen ony mají velikost, což znamená, že mezi vlastnostmi existují
i další specifické relace kromě rozlišitelnosti. Jak ale v dalších
kapitolách zjistíme<span id="fnref9">\[^9^\](\#fn9)</span>,
kvantitativní struktura atributu není podmínkou měření (\[60\], \[8\]),
a proto budu termín „velikost“ používat pro všechny případy<span
id="fnref10">\[^10^\](\#fn10)</span>.

Proces měření jako přiřazení hodnoty lze shrnout následujícím schématem:

![\\text{Objekty}\\text{Vlastnosti}\\text{Hodnota\\ vlastnosti}Symboly\\
hodnot\\
vlastnosti](http://chart.apis.google.com/chart?cht=tx&chl=%5Ctext%7BObjekty%7D%5Ctext%7BVlastnosti%7D%5Ctext%7BHodnota%5C%20vlastnosti%7DSymboly%5C%20hodnot%5C%20vlastnosti "\text{Objekty}\text{Vlastnosti}\text{Hodnota vlastnosti}Symboly hodnot vlastnosti")
První krok takto pojatého procesu měření (od objektu ke konkrétní
vlastnosti) předchází před provedením samotného měření. Je nutné,
abychom vytvořili model, který popisuje, jak objekty vykazují atribut,
který chceme měřit. Oproti tomu krok poslední (od hodnoty k symbolickému
výrazu) je pouze lingvistická záležitost. Klíčový je krok druhý (od
vlastnosti k její hodnotě), neboť právě ten je proveden samotným aktem
měření.

Jenže co nás opravňuje přiřadit určité velikosti atributu právě tu či
onu hodnotu? Zatímco naše možnosti pozorování a interakce s objekty jsou
omezené – nemůžeme například vzít váhy a porovnat hmotnost Země a Měsíce
– v „nálepkování“ objektů čísly nám nic nebrání. Definovat měření pouze
pomocí přiřazování hodnot není dostatečné, aby jako měření byly
vyloučeny situace typu: „Myslím si, že tento objekt je dlouhý přesně
1,5300503687901 metrů“. Rovněž jakákoliv korelace mezi atributy a
hodnotami by mohla být pokládána za výsledek měření, což by nám umožnilo
dle libosti vyvrátit či potvrdit jakoukoliv teorii. Tím by ovšem
testování teorií zcela ztratilo smysl; k reprezentaci atributů hodnotami
nepostačuje vytvořit zcela libovolné, byť důsledně dodržované, pravidlo,
podle kterého čísla přidělujeme (\[10\]).

Je nyní zřejmé, že způsob, jakým je informace reprezentována představuje
nutnou, ale ne dostatečnou podmínku pro měření: pokud je měření proces
pro přiřazení hodnot vlastnostem, ne všechny procesy přiřazování hodnot
jsou měřením. Samotný způsob přiřazování hodnot je tedy třeba dále
specifikovat.

Měření jako proces prováděný metrologickým systémem
===================================================

Pokud bychom chtěli tvrdit, že lze měřit pouze fyzické vlastnosti, výše
popsaný problém arbitrárnosti přiřazování hodnot by šel vyřešit velmi
jednoduše: vlastnost je měřitelná, protože je vstupem řádně
kalibrovaného a obsluhovaného fyzického přístroje (\[64\], \[65\]).
Kvalita přístroje a toho, jak je s ním zacházeno, garantuje kvalitu
výsledků měření. Měření a instrumentace jsou ovšem odlišné discliplíny;
jejich překrývání je možné pouze v přírodních vědách – vždyť i výše
popsaný příklad z historie měření teploty byl částečně popisem snahy o
vytváření stále přesnějších standardizovaných teploměrů.

Závěrem je, že existence metrologického systém, do kterého lze vlastnost
zařadit, představuje *postačující* podmínku měřitelnosti; vlastnost lze
měřit, protože jsou dostupné jak standardy měření propojené řetězcem
metrologické návaznosti, tak měřicí sytémy kalibrované na tyto
standardy. Metrologický systém je čistě strukturální, a v zásadě by nic
nebránilo tomu, aby byl pro pro ne-fyzikální vlastnosti vytvořen něco
podobného, jako je Mezinárodní soustava jednotek pro vlastnosti
fyzikální. (\[61\]).

Pojímat definici měření tímto způsobem však není vhodné, protože
dostupnost kompletního a plně strukturovaného metrologického systému
není *nutnou* podmínkou měřitelnosti vlastnosti. Lze argumentovat, že
lidé měřili dávno předtím, než je vůbec napadlo vytvářet metrologické
systémy. Místo toho je třeba zjistit, jaký je strukturní důvod
v odlišném zacházení s ne-fyzikálními vlastnostmi oproti těm fyzikálním.

Měření jako proces zprostředkovávající kvantitativní informace
==============================================================

Základní strukturní odlišnost mezi různými druhy atributů jsem již
zmínil v předchozí kapitole: obvykle si měření představujme jako
přiřazování hodnot, které jsou kvantitativní a reprezentují měřenou
vlastnost v podobě čísla a jednotky měření. Toto číslo vyjadřuje poměr
velikosti měřeného atributu ke zvolené jednotce stejného atributu
(\[14\]). Nejjednodušším příkladem je vyjádření délky tyče jako násobku
délky nějaké jiné, jednotkové tyče; při měření tedy zjišťujeme, kolik
jednotkových tyčí by bylo potřeba, abychom vytvořili tyč, která se
délkou rovná tyči měřené.

Takovýto způsob uvažování o měření vznikal spolu s vývojem pojetí
čísel<span id="fnref11">\[^11^\](\#fn11)</span> a má počátek v Eudoxově
teorií proporcí, která je popsaná v Eukleidových Základech (\[36\]):
poměr velikostí dvou veličin je vyjádření vztahu mezi těmito veličinami
vzhledem k jejich velikosti. Dva poměry veličin *a*∶*b* a *c*∶*d* jsou
stejné právě tehdy, když pro všechny dvojice celých čísel *m* a *n*
platí:

1.  *ma* &lt; *nb* právě tehdy, když *mc* &lt; *nd* (tj. *a*∶*b* &lt;
    *n* ∕ *m* právě tehdy, když *c*∶*d* &lt; *n* ∕ *m*)

2.  *ma* = *mb* právě tehdy, když *mc* = *nd* (tj. *a*∶*b* = *n/m* právě
    tehdy, když *c*∶*d* = *n* ∕ *m*)

3.  *ma* &gt; nb právě tehdy, když mc &gt; nd (tj. *a*∶*b* &gt; *n* ∕
    *m* právě tehdy, když *c*∶*d* &gt; *n* ∕ *m*)

To znamená, že dva poměry veličin jsou identické právě tehdy, když jsou
oba menší, rovny, nebo větší vždy stejnému podílu dvou čísel.

Každý určitý poměr veličin je díky tomu charakterizován třemi třídami
reálných čísel (\[3\]): pro každou dvojici velikostí *a* a *b* dané
veličiny je *a*∶*b* charakterizován třídami {*n* ∕ *m* | *ma* &lt;
*nb*}, {*n* ∕ *m* | *ma* = *nb*} a {*n* ∕ *m* | *ma* &gt; *nb*}. Pokud
jsou *a* a *b* souměřitelné, druhá třída je neprázdná a tato třída
determinuje zbylé dvě (každý prvek druhé třídy stačí k tomu, abychom
přesně popsali tuto třídu a tím i ostatní). Pokud jsou *a* a *b*
nesouměrné, je druhá třída prázdná a pak první a třetí jsou vzájemně
disjunktní a dohromady vyčerpávají všechny číselné poměry; proto jsou
poměry mezi nesouměřitelnými velikostmi určeny buď první, nebo třetí
třídou. Tudíž pokud bereme jakoukoliv velikost *a* jako jednotku a
pokusíme se popsat jinou velikost *b* stejného atributu relativně k *a*,
tak přestože nemusí být možné popsat *b* jako dělitelné beze zbytku,
vždy je tu poměr *b* k *a*. Tento poměr udává míru *b* v jednotkách *a*
s pomocí reálných čísel; v praxi je tento poměr vždy možné jen
odhadnout.

Michell (\[3\]) toto nazývá klasickým konceptem měření; dodnes je
základním principem měření v přírodních vědách – metrologie se jen dále
soustředí na definice systému jednotek, popsání postupů kalibrace
měřících nástrojů, atp. (\[X\]): tyče neporovnáme mezi sebou, ale
používáme měřící pásmo.

Pokud bychom měření pojímali pouze tímto způsobem, mělo by to dva
důležité důsledky (\[3, 21\]):

-   Museli bychom zastávat realistickou filozofii měření; pokud
    odhadujeme a objevujeme vztahy mezi veličinami (např. objekt *A* je
    dvakrát těžší než objekt *B*, časový interval t<sub>2</sub> −
    t<sub>1</sub> je π násobkem intervalu t<sub>4</sub> −
    t<sub>3</sub>), znamená to, že tyto vztahy existovaly dříve než
    samotný proces měření, a budou existovat nezávisle na tom, zda je
    určíme či ne. Existence takových vztahů není důsledkem aktu změření,
    ale podmínkou, aby měření bylo možné.

-   Pouze některé atributy jsou měřitelné; protože měření zahrnuje
    odhadování poměrů velikostí atributů, pouze takové atributy, jejichž
    instance mají mezi sebou takovéto vztahy, lze měřit – atribut musí
    mít kvantitativní strukturu (\[X\]).

Takto pojatá teorie měření musí vysvětlit nejen podstatu této
kvantitativní struktury, ale také vysvětlit vztah mezi čísly a výše
popsanými poměry velikostí atributu. Zatímco pro Eukleida číslo
znamenalo celé číslo a poměr tedy byly něco jiného, v průběhu staletí se
koncept čísla rozšířil; pro reprezentací vlastností se ukázala být
velice důležitá reálná čísla. Vztah mezi nimi a veličinami popsal jako
první Otto Ludwig Hölder. Přestože za první rigorózní příspěvek
k problematice zjišťování kvantitativnosti atributů se považuje práce
Hermanna von Helmholtza<span id="fnref12">\[^12^\](\#fn12)</span>,
Hölderova esej *Die Axiome der Quantität und die Lehre vom Mass* z roku
1901<span id="fnref13">\[^13^\](\#fn13)</span> představuje
z historického hlediska mnohem zásadnější text – byť, jak připomíná
Michell, půlstoletí ignorovaný (\[3\]).

Hölder postupoval ve třech krocích: nejdříve axiomaticky popsal koncept
velikosti veličiny, poté vztáhnul reální čísla k poměrům velkostí, a
rovněž naznačil, jakým způsobem – odlišným od extenzivního měření – by
mohla být kvantitativnost atributu empiricky zkoumána: s pomocí toho,
jak se axiomy pro intervaly přímky, které neobsahují aditivní operaci,
redukují na axiomy veličiny.

Axiomů veličiny Hölder uvedl 7:

1.  Pro velikosti *a* a *b* platí jedno z následujících tvrzení: *a* =
    *b* a *b* = *a*; *a* &gt; *b* a *b* &lt; *a*; *b* &gt; *a* a *a*
    &lt; *b*.

2.  Pro každou velikost existuje velikost, která je menší.

3.  Pro každou uspořádanou dvojici velikostí *a* a *b* je přesně
    stanovený jejich součet *a* + *b*

4.  *a* + *b* &gt; *a* a *a* + *b* &gt; *b*

5.  Pokud *a* &lt; *b*, existuje takové *x* a *y*, že *a* + *x* = *b* a
    *y* + *a* = *b*

6.  Vždy platí, že (*a* + *b*) + *c* = *a* + (*b* + *c*)

7.  Kdykoliv jsou všechny velikosti rozděleny do dvou tříd tak, že každá
    velikost patří do právě jedné třídy, žádná třída není prázdná a
    každá velikost v první třídě je menší než každá velikost v druhé
    třídě, pak existuje taková velikost ξ, že každá ξ‘ &lt; ξ patří do
    první třídy a každá ξ‘‘ &gt; ξ patří do druhé třídy

Hölder z výše uvedených axiomů odvodil řadu teorémů, např. komutativitu
a archimédovskou vlastnost. Ty nejdůležitější důsledky takto popsaných
kvantitativních atributů si nyní rozebereme podrobněji.

Podstatnou vlastností kvantitativních atributů je aditivní struktura:
každá veličina může být rozložena do komponentních částí, které jsou
sami instancemi té samé veličiny. Např. jakákoliv délka může být
rozdělena na dvě části, které jsou sami rovněž délkami, které lze dále
rozložit (\[21\]). Podle Hölderových axiomů nezáleží na pořadí (*a* +
*b* = *b* + *a*) a seskupení veličin ((*a* + *b*) + *c* = *a* + (*b* +
*c*)) – kombinování atributů je komutativní a asociativní. Interní
struktura atributu je tudíž taková, že kombinace jeho úrovní jsou
strukturně podobné matematické operaci sčítání. Aditivní struktura ale
v tomto smyslu není vlastností čísel, které jsou přiřazeny úrovním
atributu, atribut sám musí splňovat kvantitativní strukturu (\[21\]).
Jinými slovy, operátor „+“ by neměl být chápán ve stejném smyslu jako u
sčítání čísel; taková matematická operace je často interpretována jako
empirická operace konkatenace. Tato intepretace ovšem není zamýšlena
zde; Michell (\[15\]) doporučuje interpretovat *a* + *b* = *c* jako
relaci mezi velikostmi *a*, *b* a *c*: velikost *c* je složena
z diskrétních částí *a* a *b*. Jen proto, že velikosti jsou v relaci,
neznamená to, že pro ně existuje vhodná operace konkatenace nebo
rozdělení. Může tomu tak být (např. u délky), ale nemusí (hustota,
teplota). Aditivní relace mezi veličinami je teoretická a můžeme k ní
získat přístup často nepřímo.

Hölderovy axiomy rovněž vyžadují, aby atributy byly spojité, tj.
nekonečně „husté“: mezi každými dvěma úrovněmi atributu musí být třetí,
ve struktuře atributu nejsou žádné mezery. Atributy ale mohou být
spojité, ale nemusí mít aditivní strukturu – spojitost není postačující
podmínkou kvantitativní struktury; je pozue postačující podmínkou
ordinality (\[21\]).

Nejdůležitějším je nicméně teorém, který dokazuje, že pokud je atribut
kvantitativní, je v principu měřitelný. Každé dvě jeho úrovně mezi sebou
mají určitý vztah; Hölder ukázal, že pro danou strukturu, pro jakékoliv
*a* a *b* v *Q*, velikost relativní k *b* může být vyjádřena kladným
reálným číslem *r*, kde *a* = *r* \* *b*. Tedy poměr *a* k *b*, kladné
reálné číslo, je mírou *a* v jednotkách *b*. Jak připomíná Michell
(\[15\]), díky tomu můžeme uvažovat o existenci kvantitativních vztahů
mezi atributy (jako mezi hmotností, objemem a hustotou). Pro měření tak
musíme objevit, ať už přímo či nepřímo, aditivní strukturu atributu tak,
abychom mohli zjišťovat poměry mezi velikostmi tohoto atributu. Jestliže
tato struktura platí, je možné dokázat, že velikosti atributu jsou ve
vzájemných numerických vztazích. Měření, tedy odhad poměru, probíhá
stanovením arbitrární úrovně atributu, tj. jednotky (např. metr,
kilogram, sekunda) a odhadu poměru mezi jednotkou a velikostí měřeného
atributu (\[21\]).

V druhé části svého článku Hölder představil 10 axiomů pro orientované
úsečky z přímky (tj. každé dva body přímky v určitém pořadí a které
bychom mohli nazvat „interval“), pro které nedefinuje aditivitu, a
přesto odvodí, že vzdálenosti jsou kvantitativní, což znamená, že se
řídí axiomy veličin z předchozí části textu. Pro odlišné body na přímce
*A* a *B* definuje interval *AB*, rozkládající se od *A* k *B*. Pro
takové intervaly platí implicitní relace součtu: pro jakékoliv tři body
*A*, *B* a *C*, pokud *A* &lt; *B* &lt; *C*, tak *AB* + *BC* = *AC*. A
pokud vzdálenost *AB* je *a*, *BC* je *b* a *AC* je *c*, pak *c* = *a* +
*b*, tedy implicitní aditivita intervalů zahrnuje implicitní aditivitu
vzdáleností. Hölderových 10 axiomů pro intervaly způsobuje, že
vzdálenosti jsou kvantitativní bez explicitní zmínky aditivity. Klíčový
je sedmý axiom: Pokud *A* &lt; *B*, *B* &lt; *C*, *A*‘ &lt; *B*‘, *B*‘
&lt; *C*‘, vyplývá z *AB* = *A’B‘* a *BC* = *B’C‘* to, že *AC* = *A’C‘*.
Přímky představují pouze model pro uvažování o jiných veličinách,
protože co platí pro intervaly na přímce, nemusí platit, pokud je
testováno vzhledem k jiným atributům, o kterých čekáme, že jsou
kvantitativní. Pokud by se našel způsob, jak Hölderovu teorii aplikovat
v jiných kontextech, existoval by způsob nepřímého testování aditivity;
Hölderova práce tak byla počátkem, kterého využili následující teoretici
měření (\[3, 15\]).

Některé komentáře k Hölderově práci ji intepretují z pohledu
reprezentace<span id="fnref14">\[^14^\](\#fn14)</span>: tvrdí, že Hölder
formálně studoval podmínky, které jsou nutné anebo dostatečné
k numerické reprezentaci faktů, které nastávají v doméně objektů,
protože tyto objekty mají určité velikosti atributů \[2\]. Někdo by mohl
intepretovat Hölderovy axiomy jak příspěvek k extenzivnímu měření –
pokud tím myslí měření pomocí přímo pozorovatelné konkatenace, pak je
tato intepretace sporná (\[12?\], \[X\]). Hölder tento termín nepoužívá
a z jeho textu nevyplývá, že operace sčítání v axiomech je
pozorovatelná.

Höldera nezajímaly ani tak empirické struktury, ale to, co nazval
absolutní kontinuální veličina, která je teoretickým konceptem pro
vysvětlení pozorování, ale který není vždy otevřený přímé verifikaci; je
to koncept, který podpírá kvantitativní vědy – pokud vědec přijde
s teorií, která popisuje kvantitativní atributy, jsou to většinou
atributy v Hölderově smyslu (\[12\]). Hölder chápal své axiomy jako
udržující reálná čísla pomocí poměrů veličin, spíše než že by
ustanovoval korespondenci mezi reálnými čísly a takovými poměry,
konstruovanými jako nezávislé koncepty (\[12\]).

Darrigol (\[17\]) k tomu dodává, že zatímco Helmholtz – který se již
před Hölderem pokoušel o axiomatickou definici měřitelných atributů<span
id="fnref15">\[^15^\](\#fn15)</span> – pokračoval v eukleidovské tradici
celých čísel a racionální míře, Hölder připouštěl iracionální čísla.
Zatímco Helmholtz považoval své axiomy jako kritéria pro výběr
měřitelných atributů konkrétních objektů, Hölder ty své považoval za
základ matematické teorie veličiny. Nekladl důraz na jejich aplikaci,
důležitější pro něj bylo, aby si axiomy neprotiřečily a byly nezávislé.
Axiomy proto nejsou použitelné jako empirické testy měřitelnosti
atributů: tranzitivita rovnosti a komutativnost sčítání nebyly jednoduše
testovatelné, stejně tak kontinuita vyjádřená jeho posledním axiomem.

◊

Je pravda, že proměnné ve fyzikálních zákonech označují poměrové
kvantity, a že mocné nástroje veličinového počtu a dimenzionální analýzy
lze použít pouze na poměrové kvantity, jež jsou strukturně víc
informativně než např. čistě pořadové vlastnosti (\[60\]). To, že je
atribut kvantitativní, ale není postačující podmínkou, aby přiřazení
hodnoty bylo měřením (\[61\], \[96\], \[60\]). Hádání, technické
specifikace, předpovědi, atp. produkují kvantitativní hodnoty veličin,
což je ale nečiní měřením. A zároveň není zřejmé, proč by
kvantitativnost měla být nutnou podmínkou měření. V poslední verzi VIM
(\[X\]) jsou mezi měřitelné entity zařazeny i ordinální vlastnosti
(např. Mohsova stupnice tvrdosti), protože existují vědecké a
technologické důvody, proč měření pojímat šířeji. Že používání jednotek
v měření je pouze tradicí, dosvědčuje i nejednoznačnost související
s počítáním, které je obvykle považováno za odlišné od měření – viz
název seminální práce Helmholtze „Počítání a měření z epistemologického
hlediska“<span id="fnref16">\[^16^\](\#fn16)</span> – přestože některé
měřící nástroje jsou založené na počítání, např. Geigerův počítač či
atomové hodiny (\[X\]).

Invariantní rysy procesu měření jsou nezávislé od algebraických struktur
měřených atributů, a proto by – z pohledu struktury procesu – šlo
koncept měření zobecnit tak, aby zahrnoval i nominální vlastnosti.
Kontrapozice měření vs. klasifikace je zavádějící, protože klasifikace
je pouze komponenta procesu „důvodné atribuce jedné nebo více hodnot
vlastností nominální vlastnosti“ (parafráze VIM definice měření, kde je
kvantita použita místo nominální vlastnosti). Akceptace tohoto zobecnění
je záležitost sociální konvence. (\[60\])

Měření jako morfní mapování
===========================

Pokud nechceme měření omezit pouze na kvantitativní atributy, stojíme
před nelehkým úkolem – protože chceme o měřeném objektu činit správné
závěry, data získaná měřením musí řádně reprezentovat informaci, kterou
lze o měřeném atributu zjistit. Tato podmínka byla formalizována
v reprezentační teorii měření, která se zaměřuje na interní strukturu
atributu, tj. jaké jsou vztahy mezi jednotlivými instancemi atributu;
například jak je strukturovaná třída všech délek. V předchozí
podkapitole jsem zmínil, že mezi vlastnostmi, které tvoří určitý atribut
(délka A, délka B, …) mohou existovat určité relace. Obdobné relace musí
existovat i mezi hodnotami: např. jedna velikost atributu je vždy *x*
násobkem jiné velikosti, kde *x* je reálné číslo, obvykle kladné. Pokud
je atribut, jako třída, kvantitativní, různé instance tohoto atributu
zachovávají poměr. Ve fyzice jsou měřitelné atributy obvykle
neohraničené, spojité a kvantitativní – o tom jsme mluvili v předchozí
kapitole – ale neexistuje žádný důvod, aby tomu tak bylo u všech
atributů.

Má-li atribut kvantitativní strukturu, lze usoudit, pouze pokud pro to
získáme určité důkazy. Jakmile máme vytvořenou reprezentaci v podobě
hodnot, určité matematické výroky o těchto přiřazených hodnotách jsou
pravdivé, ale zároveň nemusí být smysluplné pro dané objekty, neboť ne
každý numerický fakt vyjadřuje situaci závislou pouze na objektech a
měřených atributech (a stejně tak ne každá situace mezi objekty může být
reprezentována numericky). Není těžké najít příklady, kdy vztahy mezi
hodnotami a operace s nimi, jako jsou rovnost, rozdíl, podíl, atd.,
nekorespondují se vztahy anebo operacemi s měřenými objekty. 80 je
dvakrát 40, ale neplatí, že objekt s teplotou 80 °C je dvakrát teplejší
než objekt 40stupňový (neboť teplota 0 °C neodpovídá absenci teploty).
Intervaly mezi čísly nemusí obsahovat empirickou informaci: je-li
respondent dotázán, aby na škále 1 až 7 – jak to je v psychologických
testech běžné – ohodnotil svůj souhlas s daným výrokem, není na první
pohled zřejmé, proč by rozdíly mezi 4 a 5 a mezi 6 a 7 měly odpovídat
stejné změně v míře souhlasu. Interval mezi (reálnými) čísly lze
donekonečna dělit, na rozdíl od fyzického intervalu mezi dvěma Coulomby
(neboť elementární náboj je nedělitelný). Rovnost mezi čísly je
tranzitivní relace, ale empirické porovnání velikostí atributu nám
umožní odhalit pouze přibližnou rovnost, která tranzitivní není.

Dřívější zájem teoretiků měření se proto zaměřoval na tyto a podobné
problémy; snažili se je řešit identifikováním algebraických struktur
v kvalitativní zkušenosti se světem, tj. *dříve*, než je prováděno
přiřazení čísel. Helmholtz a Campbell postupovali právě tímto směrem;
jejich příspěvky, a navazující bádání postupně vedly k vytvoření
reprezentační teorie měření (RTM). Ta chápe měření jako přiřazování
čísel objektům a to takovým způsobem, že jisté operace s měřenými
objekty a vztahy mezi nimi odpovídají nebo jsou reprezentovány operacemi
s čísly a vztahy mezi nimi; aby tato reprezentace byla možná, musí
objekty splňovat určité empirické náležitosti. Měření se tedy v tomto
přístupu rovná vytvoření vhodné reprezentace, tedy mapování objektů na
čísla. Protože RTM byla velice populární především v sociálních a
behaviorálních vědách, budeme se jí věnovat podrobněji.

Klasická teorie měření (popsaná v předchozí kapitole) jasně rozděluje
ontologické podmínky, které musí splněny, aby bylo měření možné (atribut
musí být kvantitativní) a epistemologický proces, pomocí kterého
odhadujeme hodnotu atributu (porovnání s jednotkou). Teoretici měření
nicméně ne vždy akceptovali takovéto rozdělení mezi ontologii a
epistemologii; když se na přelomu 19. a 20. století objevily filozofické
teorie měření, teoretici tvrdili, že měření vyžaduje specifické
epistemologické procesy, které zjistí kvantitativní strukturu atributu a
dovolí vytvořit škály (\[21\]).

RTM stojí na dvou pilířích, empirické filozofii a matematické metodě
reprezentačních teorémů. Empirickou epistemologii používá k zdůvodnění
„základních postupů pro přiřazování čísel objektům nebo událostem na
základě kvalitativních pozorování“. Předpokládá, že svět je
neodmyslitelně nekvantitativní, a jsme to my, kdo mu ukládá
kvantitativní podobu tím, že jeho kvalitativní rysy reprezentujeme
přiřazenými čísly. Tyto kvalitativní rysy jsou pozorovatelné; protože
objekty lze porovnávat podle velikosti atributů, existují mezi nimi
určité empirické vztah (jsou nazývány empirické, čímž se zdůrazňuje, že
existují nezávisle na tom, jestli jsou přiřazeny hodnoty); například
sadu pevných tyčí můžeme seřadit tak, že jejich vzájemným porovnáváním
zjistíme, které tyče jsou delší a které kratší. Objekty, přesněji řečeno
množina vlastností spolu s relacemi, tak vytváří empirický relační
systém<span id="fnref17">\[^17^\](\#fn17)</span>. Přířazené hodnoty
tvoří symbolický relační systém (čímž se zdůrazňuje, že hodnoty
vlastností samy o sobě jsou symboly zprostředkovávající informace o
vlastnostech), neboť i ony mají strukturu a řídí se matematickými
zákonitostmi. Oba systémy musí nějakým způsobem korespondovat; empiricky
významné aspekty matematické struktury jsou ty, které reprezentují
relevantní vztahy mezi měřenými objekty. Aby bylo měření možné, je nutné
nejen definovat oba relační systémy, ale i určit podmínky, které musí
splňovat, aby bylo možné zobrazení z empirického relačního systému do
numerického. Přísnější podmínky reprezentace zajišťují smysluplnost
měření.

Jenže – reprezentační teorie měření zdůrazňují rolí podmínek
reprezentace, tak jak jsou aplikovaný při *přímém* porovnávání objektů,
a zanedbávají klíčový fakt, že měření je založeno na přímém i nepřímém
porovnání měřených objektů a standardů měření (\[61\]). V tomto pohledu,
podmínky reprezentace mohou být samy o sobě nutnou podmínkou pro měření,
ale sotva lze obhájit, aby byly podmínkou postačující. A i kdybychom
toto přijali, reprezentační teorie měření mají řadu dalších nedostatků,
ke kterým se dostaneme po rozebrání její historie.

Helmholtz
---------

Když v roce 1887 Hermann von Helmholtz vydal svůj esej *Zählen und
Messen erkenntnistheoretisch betrachtet*<span
id="fnref18">\[^18^\](\#fn18)</span>, položil v jejím úvodu dvě otázky,
které lze – spolu s odpověďmi na ně – považovat za základ budoucí RTM
(\[?\]):

-   „Jaký je objektivní význam toho, že určité dva objekty prohlásíme za
    stejné v určitém ohledu?“

-   „Jaké vlastnosti musí mít fyzické spojení mezi dvěma objekty,
    abychom mohli porovnatelné atributy těchto objektů kombinovat pomocí
    součtu, a následně pokládat tyto atributy za veličiny, které lze
    vyjádřit pomocí čísla?“

Helmholtz tvrdí, že to, co nás opravňuje považovat atributy objektů za
kvantitativní, jsou dvě procedury:

1.  Porovnání objektů, které umožňuje zjistit jejich rovnost vzhledem k
    onomu atributu.

2.  Konkatenace objektů, která umožňuje sčítání velikostí atributu.

K proceduře porovnání Helmholtz dodává, že relace rovnosti musí být
symetrická<span id="fnref19">\[^19^\](\#fn19)</span> a tranzitivní.
Výsledek porovnání musí zároveň záviset výlučně na tom, že objekt
disponuje atributem do určité míry. Veličina je atribut určitého druhu;
veličiny jsou stejného druhu, pokud jejich velikosti lze porovnávat
stejnou procedurou. Helmholtz udává příklady takových veličin (hmotnost,
délka, trvání) i procedur pro jejich porovnávání (rovnováha, shoda,
současnost).

Porovnat objekty a zjistit, zda jsou vzhledem ke zkoumanému atributu
stejné, či nikoliv, ale pro zajištění, že je atribut kvantitativní,
nestačí. Očekávali bychom, že nyní se Helmholtz bude věnovat relaci
uspořádání, ale podle jeho názoru není možné rozhodnout, která veličina
má větší velikost, pokud není definována operace konkatenace objektů,
s následujícími vlastnostmi: výsledná velikost veličiny není ovlivněna
pořadím konkatenace objektů (komutativní<span
id="fnref20">\[^20^\](\#fn20)</span>); je asociativní<span
id="fnref21">\[^21^\](\#fn21)</span>; výsledná velikost není ovlivněna
nahrazením ekvivalentních objektů (tj. objektem se stejnou velikostí
atributu jako má nahrazovaný objekt). Díky těmto vlastnostem může být
konkatenace považována za součet. Helmholtz považuje své podmínky jako
experimentální test potenciálních veličin; to, že podmínky byly splněny
pro všechny konkatenace ve fyzice znamená, že fyzikové již provedli
výběr, které atributy jsou veličinou. Teprve po definici konkatenace
Helmholtz definuje pořadí mezi velikostmi, pomocí toho, že výsledek
konkatenace dvou objektů je větší než jeho části.

Po definování rovnosti, konkatenace a uspořádání, Helmholtz přistoupil
k dělení: „veličiny, které lze sčítat, jsou obecně i dělitelné“; ačkoliv
není jasné, zda je další dělení empirická podmínka nebo pouze důsledek
sčítání \[11\]. Dělitelností měl Helmholtz na mysli možnost nahlížet na
danou velikost veličiny jako na součet stejných velikostí, a tím na
možnost přibližně vyjádřit velikost veličiny jako násobek fixní
jednotky; přesnost aproximace lze donekonečna zvyšovat pomocí řady
podjednotek. Implicitně tak předpokládá Archimédovskou vlastnost, která
spolu s existencí rozdílu umožňuje arbitrárně přesnou aproximaci poměrů
pomocí racionálních čísel.

Není těžké v Helmholtzově pojetí najít řadu chyb (z nichž některé, jak
zjistíme později, platí pro samotnou RTM). Jak poznamenává Michell
\[3\], porovnání objektů je prováděno procedurou, která není dokonalá, a
poskytuje pouze určitou přesnost rozlišení<span
id="fnref22">\[^22^\](\#fn22)</span>: různé objekty mohou mít její
stejnou velikost, a přesto nemusí být porovnány jako stejné, a naopak.
Michell \[3\] dále dodává, že Helmholtzovo pojetí definice atributu je
však příliš operacionalistické: objekty však mají hmotnost, i když je
nikdo neváží.

Rovněž Helmholtzova definice relace „větší než“ je špatná; Díez \[2\]
upozorňuje, že není definovaná pro *jakékoliv* velikosti atributů, ale
jen pro ty složené konkatenací, a Darrigol \[11\] si všimnul ještě
závažnější chyby v Helmholtzově uvažování: existují procedury
konkatenace, pro které výše uvedená definice relace „větší než“ neplatí;
např. obvyklé pravidlo pro skládání sil by vedlo k závěru, že jakákoliv
síla je větší než jiná síla. Helmholtz měl vyžadovat, aby konkatenace
byla taková, že umožňuje vytvořit uspořádání, nebo nesnažit o uspořádání
závislém na konkatenaci – tuto představu měl, neboť si byl vědom, že pro
určitou proceduru porovnání může existovat několik způsobů konkatenace,
které by vedly k jinému pořadí: např. dva vodiče můžeme porovnávat
stejnou procedurou pro vodivost i pro odpor, ale procedury konkatenace
máme k dispozici dvě: vodiče můžeme spojit buď sériově, či paralelně. To
vede k různým veličinám (odporu a vodivosti) a jinému seřazení vodičů.
Helmholtz si neuvědomil, že korelace uspořádání a metody konkatenace
neznamená, že konkatenace musí předcházet pořadí.

Navíc platí podobná námitka jako v případě porovnání: díky tomu, že
údaje získáme pozorováním, podmínky budou pouze aproximovány, navíc
omezené pouze na omezenou řadu objektů. Vymyslet vhodný způsob
empirického porovnání objektů není snadné. To, že si to Helmholtz
neuvědomil, byla chyba, kterou pozdější teoretici měření řešili tím, že
své teorie založili pouze na axiomatizaci přímo pozorovatelných relací a
operací.

Michell \[3\] dodává, že Helmholtz poskytl vysvětlení pouze jednoho
způsobu zjišťování, zda je atribut kvantitativní. Ale pokud není fakt,
že je atribut kvantitativní, logicky navázaný na existenci vhodné,
pozorovatelné aditivní relace konkatenace, nemůže být takto logicky
navázaný ani způsob testování hypotézy kvantitativnosti. Bylo by
absurdní předpokládat, že nemůžeme najít nepřímý důkaz kvantitativní
struktury, vzhledem k tomu, jak jsou přírodní procesy kazuálně
propojené. Hypotéza, že atribut je kvantitativní, je empirická i
teoretická – jako empirická potřebuje pozorovatelné testování, jako
teoretická nepotřebuje mít tyto testy přímé.

Závěrem se hodí dodat, že Helmholtzova esej měla vesměs malý dopad mezi
fyziky – učebnice stále definovaly měření klasickým způsobem, tj. jako
porovnání veličiny s jednotkou stejného druhu \[11\].

Campbell
--------

Vlivnou knihu britského fyzika Normana Roberta Campbella z roku 1920
*Physics: The Elements*<span id="fnref23">\[^23^\](\#fn23)</span> můžeme
považovat za první cílevědomý příspěvek do reprezentační teorie měření
(\[3\]).

Campbell definoval měření jako „proces přiřazování čísel<span
id="fnref24">\[^24^\](\#fn24)</span>, aby reprezentovaly vlastnosti“ a
pokládá otázku: „Proč můžeme měřit a skutečně měříme některé vlastnosti
těles, zatímco neměříme jiné?“ Campbell nepokládal existenci
kvantitativních veličin a problémy měření jako záležitost obecné logiky,
oddělené od okolností převažujících ve fyzice; předpokládal, že měření
je možné, protože určité rozsahy fyzikálních atributů jsou podobné
číslům – jsou aditivní, a proto jim lze přiřadit čísla takovým způsobem,
že numerické sčítání reprezentuje fyzickou aditivitu. Proto považoval
demonstraci fyzické aditivity experimentálně za základ měření; takové
měření nazýval fundamentálním. Hlavním cílem numerické reprezentace
atributů je vyjádřit jejich vzájemné vztahy jako numerická pravidla.
Potom můžeme identifikovat systém numerických konstant, např. hustotu,
což je jiný poměr hmotnosti k objemu pro každý druh hmoty. Takové
systémy konstant nazýval Campbell odvozenými veličinami a jejich
numerickou identifikaci odvozeným měřením.

První podmínkou měření je, že atribut, mezi objekty, které ho vykazují,
generuje asymetrickou<span id="fnref25">\[^25^\](\#fn25)</span> a
tranzitivní relaci, tj. relaci uspořádání. Tato relace musí být taková,
že pokud nespojuje dva objekty, tyto objekty musí být spojené s jinými
stejným způsobem (s pomocí výše uvedených konvencí): pokud ne a ≽ b a ne
b ≽ a, tak a ≽ c právě tehdy, když b ≽ c. Na objekty které nejsou
spojené relací je nahlíženo jako na rovné vzhledem k velikost atributu.
Relace, která splňuje tyto tři podmínky, umožňuje definovat relaci
rovnosti: a ≈ b právě tehdy, když ne a ≽ b a ne b ≽ a.

Splnění těchto podmínek umožňuje určité „empiricky informativní“
numerické reprezentace (např. tvrdost minerálů). Rozdíl mezi přiřazenými
čísly nicméně nepředstavuje fyzický rozdíl. Aby tento rozdíl byl
reprezentován a atribut byl měřitelný, musí existovat fyzická operace
konkatenace ⊕ s vlastnostmi podobné numerickému sčítání.

Konkatenace musí mít vlastnosti (\[2\]):

1.  pozitivita: a ⊕ b ≽ a a a ⊕ b ≽ b

2.  ≈-komutativita

3.  ≈-asociativita

4.  ≈-monotónnost

5.  ≽-monotónnost

6.  Přidáváním objektů postupně musíme být schopni vytvořit standardní
    sérii (standardních objektů, tj. za sebou jdoucí kombinace objektů,
    které jsou podobné) z níž bude jeden člen stejný s ohledem na
    vlastnost jako jakýkoliv jiný objekt, který chceme změřit.

Tato poslední podmínka, která je silná, implikuje slabší podmínku
řešitelnosti a archimédovskou podmínku, které jsou empiricky mnohem
rozumnější a dostačující, aby plnili funkci, kterou Campbell plní pomocí
6) \[2\].

Jestli operace ⊕ a relace ≽ plní tyto podmínky je otázka, kterou lze
zodpovědět pouze empiricky.

Campbell pak ukazuje, jak arbitrární je přiřazení čísel, pokud atribut
splňuje podmínky. Při jednom způsobu kombinace, pokud máme dvě různá
přiřazení čísel taková, že v obou případech čísla splňují s ohledem na
&gt; a + podmínky splněné objekty vzhledem k ≽ a ⊕, jedno přiřazení je
násobkem druhého. Arbitrární je volba jednotky, poměr hodnot se nemění.

V některých případech existuje víc než jeden způsob konkatenace, který
splňuje podmínky; další arbitrárnost, vzniklá volbou z těchto
konkatenací, může domnělá, protože uspořádání ≽ může být jiné pro různé
konkatenace. Campbell zmiňuje odpor a vodivost; obě splňují podmínky,
ale jedna s opačným uspořádáním než druhá.

Pokud díky dvěma konkatenacím můžeme měřit stejnou vlastnost,
uspořádání, vzhledem ke kterému obě přiřazení splňují podmínky, musí být
stejné v obou případech. Jinak by vzniknul neodstranitelný prvek
arbitrárnosti – kterou metodou je vlastnost měřena?

Protože ne každé měření je fundamentální, Campbell se pokusil toto
vyřešit konceptem odvozeného měření – odvozené veličiny mohou být
vyjádřeny jako funkce fundamentálních veličin, např. hustota jako funkce
hmotnosti a objemu –, protože relevantní numerické zákony se ukázaly být
součinem fundamentálních veličin. Je-li nějaký atribut korelovaný se
součinem mocnin fundamentálních veličin, potom je získaná numerická
hodnota mírou toho atributu. Přestože se tedy fundamentální i odvozené
veličiny liší v proceduře měření, Campbell je považuje za veličiny ve
stejném smyslu.

Michell (\[3\]) toto pojetí kritizuje: tvrdí, že to, zda je či není
veličina fundamentálně měřitelná v Campbellově smyslu, musí být vztahem
mezi veličinou a vědci, a není to vlastnost inherentní veličině. Pokud
fundamentální a odvozené veličiny zahrnují veličiny ve stejném smyslu,
vlastnost „být kvantitativní“ je způsobena interní strukturou atributu,
a ne v jeho externích vztazích, např. ve vztazích s vědci pomocí operace
fyzické konkatenace, kterou jsou či nejsou schopni provádět. Pokus
omezit řadu externích vztahů, s pomocí kterých vědci mohou objevit
kvantitativní strukturu, musí doprovázet dva důkazy: 1) že tímto
způsobem jsou schopní indikovat existenci veličiny, a 2) že jiné způsoby
detekce kvantitativní aditivity jsou nemožné.

Cambpell podle Michella \[3\] splnil část prvního tím, že operace
konkatenace indikuje kvantitativnost atributu; nesplnil druhou půlku
prvního, protože neukázal, že konstanty v numerických zákonech musí
indikovat kvantitu. Navíc zcela ignoroval druhý úkol. Díky těmto mezerám
v jeho teorii byl v evaluaci měření v psychologii tak dogmatický.
Campbellova teorie je nedostatečná, neboť 1) soustředí se pouze na
speciální případ fyzikálních atributů a ignoruje obecnější otázky
kladené logikou měření 2) ve skutečnosti předpokládal klasickou teorii.

Stevens
-------

Lze bez nadsázky říct, že článek Stanleyho Smithe Stevense *On the
Theory of Scales of Measurement*<span
id="fnref26">\[^26^\](\#fn26)</span> z roku 1946 je jedním
z nejvlivnějších a přitom nejkontroverznějších<span
id="fnref27">\[^27^\](\#fn27)</span> textů k tématu měření. Stevens
navrhl definici měření v širokém významu jako přiřazování číslic
objektům nebo událostem podle pravidel. Jedním z takovým přiřazení je
škála, a protože pravidel může být celá řada, vede takové přiřazování ke
vzniku různých druhů škál. Problémem pak je explicitně stanovit: a)
různá pravidla pro přiřazování číslic; b) matematické vlastnosti
výsledných škál; c) statistické operace aplikovatelné pro měření
uskutečněné dle určité škály.

Typ škály je charakterizován přípustnými transformacemi. Pro každý typ
škály jsou stanoveny: 1) asociované empirické operace, které by měly
určovat jistá fakta, fakta, která musí být zachována i po transformaci
2) povolené statistiky, střední hodnota.

Velmi známá klasifikace je následující. Proměnné označují hodnoty škály,
čísla přiřazená objektům; f(x) je přípustná transformace, funkce
numerické množiny, která obsahuje obor hodnot škály, do sama sebe;
φ(x<sub>1</sub>…x<sub>n</sub>) je numerický fakt, který empirická
operace musí určovat, tj. nejsilnější vzorec φ(x<sub>1</sub>,…,
x<sub>n</sub>) pro který platí, že φ(x<sub>1</sub>,…, x<sub>n</sub>)
právě tehdy když φ(f(x<sub>1</sub>),…, f(x<sub>n</sub>)).

Klasifikace je kumulativní, vyjadřuje postupně silnější podmínky.

### Nominální škála

f(x) je jakákoliv prostá funkce, φ je x<sub>1</sub> = x<sub>2</sub>.
Statistická míra: modus. Příklad: jakákoliv numerace, např. očíslování
hráčů fotbalu. Vzhledem k hodnotě objektu je číslo zcela arbitrární;
neměříme, jen přejmenováváme objekty.

### Pořadová škála

f(x) je rostoucí monotónní funkce, φ je x<sub>1</sub> &gt;
x<sub>2</sub>. Statistická míra: medián. Příklad: tvrdost minerálů. Při
přiřazení jednomu objektu je přiřazení dalšímu arbitrární, pokud je
zachováno pořadí.

### Intervalová škála

f(x) = ax + b (a &gt; 0), tj. kladná lineární transformace, φ je
x<sub>1</sub> – x<sub>2</sub> = x<sub>3</sub> – x<sub>4</sub>, nebo
x<sub>1</sub> – x<sub>2</sub> = konstantní. Statistická míra:
aritmetickým průměr. Příklad: teplota. Přiřazení jednomu objektu určuje
přiřazení dalšího, jakmile je určen arbitrární nulový bod a jednotka.
Poměr intervalů hodnot se nemění: (x<sub>1</sub> – x<sub>2</sub>)/(
x<sub>3</sub> – x<sub>4</sub>) = (f(x<sub>1</sub>) –
f(x<sub>2</sub>))/(f(x<sub>3</sub>) – f(x<sub>4</sub>)).

### Poměrová škála

f(x) = ax (a&gt; 0), φ je x<sub>1</sub> / x<sub>2</sub> = x<sub>3</sub>
/ x<sub>4</sub>, nebo x<sub>1</sub> / x<sub>2</sub> = konstantní.
Statistická míra: geometrický průměr. Příklad: délka, hmotnost.
Přiřazení objektu určuje další přiřazení, jakmile je určena arbitrární
jednotka (nula je absolutní). Poměr hodnot se nemění x<sub>1</sub>
/x2=f(x<sub>1</sub>)/f(x<sub>2</sub>).

◊

Stevens uvažuje, že škály jsou možné pouze, protože existuje jistý
izomorfismus mezi tím, co můžeme dělat s určitými aspekty objektů a
vlastnostmi číselných řad, a že určité empirické operace, které
determinují určité relace mezi aspekty objektů, jsou zapojené do škál.
Nicméně neanalyzuje ani tyto empirické operace, ani podmínky, které musí
splňovat; pouze zmiňuje, „co“ by empirické operace měly determinovat
(stejnost, pořadí, porovnání rozdílů…).

Problémem Stevensovy reprezentace je, že nerozlišuje, zdali atribut,
který se pokoušíme reprezentovat, existuje nezávisle na přiřazení
hodnot. Konzistentním přiřazením hodnot ovšem můžeme vytvořit atribut
s takovou strukturou, o které nemůžeme s jistotou říct, jakou má
podobou, či vůbec existuje.

Stevens škály klasifikuje podle přípustných transformací; transformace
je přípustná, když něco zůstává vzhledem ke škále invariantní. Většina
transformací nechává invariantní některé relativně jednoduché funkce, a
není jasné, co má tato funkce společného se škálou předtím, než je určen
její typ. Že je funkce invariantní pod určitou transformací, je
matematický fakt. Proč je transformace přípustná, zůstává nejasné;
nemůžeme vědět, proč např. Celsiova stupnice, nekladně lineárně
transformovaná, neměří teplotu.

Díez (\[2\]) uporozňuje, že pokud definujeme škálu typem transformace,
nevíme v epistemologicky relevantním smyslu, co pro škálu činí
transformaci přípustnou, zatímco jiné transformace ne. Ale to je to, co
od typu škály chceme. A pokud se pokusíme upřesnit představu přípustné
transformace odvoláním se na invarianci určitých numerických funkcí,
stejně chceme vědět, co tyto funkce mají se škálou společného. A toto
vše je pouze to, co potřebujeme od upřesnění přípustné transformace.
Proto je nutné při definici přípustných transformací opustit čistě
matematické invariance a obrátit se na vlastnosti objektů a jejich
empirické relace.

Helmholtz, Hölder a Campbell analyzovali kvalitativní podmínky, které
empirický systém musí splňovat, aby byl numericky reprezentovatelný, ale
neřekli nic o vztazích mezi různými možnými numerickými reprezentacemi
stejného empirického systému.

Stevens formálně studuje různé formální vztahy mezi různými
reprezentacemi/škálami empirického systému, ale neříká nic o tom, proč
reprezentace, které mají tyto vztahy, jsou reprezentacemi stejné
veličiny. Odpověď nemůže být, že jisté funkce jsou invariantní, protože
to je prostě jen jiný způsob charakterizace vztahů mezi transformacemi.
Aby byla odpověď na tuto otázku správná, je třeba odkázat na empirické
podmínky, které systém charakterizují. Je-li transformace škály
přípustná, je to protože funkce, která je výsledkem transformace je
zároveň reprezentací/morfizmem empirického systému.

Pokud je i přes tento zásadní nedostatek Stevensova práce užitečná, je
to díky tomu, že typy škál jsou esenciální pro určení, do jaké míry jsou
přiřazení unikátní či arbitrární \[2, 21\].

Suppes
------

První autor, který integroval předchozí dvě linie výzkumu – přestože
takový úmysl nikde explicitně nezmiňuje – byl Patrick Colonel Suppes,
který v roce 1951 vydal článek *A set of independent axioms for
extensive quantities*<span id="fnref28">\[^28^\](\#fn28)</span>, ve
kterém se pokusil o dvě věci: najít sadu podmínek, které musí empirická
doména splňovat, aby ji bylo možno reprezentovat reálnými čísly a
zjisti, jaké jsou vztahy mezi takovými morfizmy. Jeho práce se zabývala
pouze aditivní empirickými relačními systémy, tj. extenzivními
veličinami, ale umožňovala budoucí zobecnění o další druhy empirických
systémů.

Základními pojmy jsou množina objektů *A*, binární relace ≼, jejíž
interpretace je „menší nebo stejný ve velikosti než“ a binární operace ⊕
na A kombinace nebo konkatenace. Struktura E = &lt;A, ≼, ⊕&gt; je systém
extenzivní veličiny právě tehdy, když splňuje sedm axiomů:

-   Pokud x, y, z jsou v A a pokud x≼y a y≼Z, potom x≼z

-   Pokud x, y jsou v A, potom x ⊕ y je v A

-   Pokud jsou x, y, z v A, potom (x ⊕ y) ⊕ z ≼ x ⊕ (y ⊕ z)

-   Pokud x, y, z jsou v A, a x ≼ y, potom x ⊕ z ≼ z ⊕ y

-   Pokud x, y, z jsou v A, a ne x ≼ y, potom existuje takové z v A, že
    x ≼ y ⊕ z a y ⊕ z≼ x

-   Pokud x, y jsou v A, tak ne x ⊕ y ≼ x

-   Pokud x, y jsou v A a x ≼ y, potom existuje číslo n takové, že y ≼
    nx

Z těchto axiomu vyplývá, že ≼ vytváří neostré uspořádání A, stejně jako
vyplývá asociativita, komutativita, souvislost a monotónnost ⊕. Spolu
s ≼ může být definována relace rovnosti ≈: x≈y právě tehdy když x≼y a
y≼x; faktorová množina A/≈ je proto rozkladem A.

Suppes dokazuje dva teorémy. První z nich je reprezentační teorém: pokud
empirický systém E je systémem extenzivní veličiny, potom: 1) faktorová
množina E/≈ je izomorfní k aditivní pologrupě kladných reálných čísel,
tj. existuje prostá funkce *f* z A/≈ do kladných reálných čísel taková,
že *f* je izomorfismus E/≈ do matematického systému M=&lt;ℝ<sup>+</sup>,
≤, +&gt;. Použití izomorfismu je na místě, neboť mluvíme o reprezentaci
tříd ekvivalence objektů, což je podobné jako bychom mluvili o
homomorfizmu konkrétních objektů a reálných čísel.

Druhý je teorém jedinečnosti, který ustanovuje vztah mezi různými
možnými reprezentacemi, tj. do jaké míry je reprezentace jedinečná:
každá dvojice aditivní pologrupy kladných reálných čísel, které jsou
izomorfní k E, má spolu vztah pomocí podobné transformace, tj. pokud f a
g jsou dva takové izomorfismy, tak existuje a &gt; 0 takové, že pro
každou třídu ekvivalence x ∈ A/≈, f(\[x\])=a\*g(\[x\]).

Nyní můžeme hovořit o přípustných transformacích: je-li f reprezentací
empirického systému E, numerická funkce F je přípustnou transformací pro
f, právě tehdy když výsledek aplikace F na f, tj. kompozice F∘f je také
homomorfismem E do numerického systému. To, co charakterizuje škálu, je
numerická transformace, která zachovává vlastnost „být morfizmem
empirického relačního systému do numerického“.

Reprezentační teorém dokazuje pouze, že jisté podmínky jsou postačující
pro existenci homomorfizmu z E do M (i když v tomto případě jsou i
nezbytné). Teorém jedinečnosti tvrdí, že každé dva homomorfizmy z E do M
spolu souvisí díky podobné transformaci.

Teorémy rovněž dokazují, že každá reprezentace systému extenzivní
veličiny je poměrová škála, ale nedokazují, že pouze reprezentace
systému extenzivní veličiny jsou poměrové škály.

Suppes sám upozorňuje, že jeho systém má stále několik nedostatků.
Hlavní problém je, že podmínka, že A je uzavřená na operaci ⊕,
implikuje, spolu s dalšími podmínkami, že doména systému extenzivní
veličiny je nekonečná (a existují arbitrárně velké entity), což porušuje
zjevně finitistické nezbytnosti empirického měření.

Dalším následkem je, že relace ≈ definovaná z ≼, je tranzitivní. Suppes
připomíná, že díky limitům na citlivost procedur zjišťujících
uspořádání, mohou být dva objekty shodné s jinými, ale ne se sebou.

Suppesova práce je přesto první konceptuálně dostačující analýza
podmínek které činí fundamentální aditivní měření možné – to je druh
měření dostačující, s pár výjimkami, pro fyziku. Na druhou stranu,
zejména v sociálních vědách, nepoměrové škály jsou používané pro měření
vlastností. Otázka, která se nabízí, je zda Suppesův typ analýzy je
vhodný pro studování podmínek, které činí tyto další druhý měření možné.
Rozšíření jeho práce vedla ke vzniku současné reprezentační teorie
měření, která tuto otázku zodpověděla.

Reprezentační teorie měření
---------------------------

Obecné schéma je prosté (\[34\], \[28\]): A je množina objektů, kterým
přiřazujeme čísla, která mají reprezentovat velikosti atributu objektů.
Fakta vztahující se k velikostem jsou vyjádřená určitými empirickými
relacemi R<sub>1</sub>…R<sub>n</sub> (některé z nich mohou být operace)
mezi objekty. Protože objekty vykazují atribut v určité míře, některé
z relací budou určitým druhem uspořádání. Množina objektů a relace
vytváří empirický systém E=&lt;A, R<sub>1</sub>…R<sub>n</sub>&gt;.
Měření přiřazuje čísla objektům; obvykle reálná čísla, pokud má být
aplikována větší řada nástrojů matematiky. Empirické relace a operace
R<sub>1</sub>…R<sub>n</sub> jsou reprezentovány numerickými relacemi
S<sub>1</sub>…S<sub>n</sub>, které spolu s množinou čísel N (N je ℝ nebo
jedna z jejich podmnožin, jako třeba ℝ<sup>+</sup>) konstituují
matematický sytém M=&lt;N, S<sub>1</sub>…S<sub>n</sub> &gt;. Tvrzení, že
numerické relace S<sub>i</sub> reprezentují empirické relace
R<sub>i</sub>, znamená, že M vyjadřuje čísly to, co E vyjadřuje bez
nich, tj. E je homomorfní k M. Analýza, jak je měření možné, pak spočívá
ve zkoumání podmínek, které musí E splňovat, aby homomorfizmus do M
existoval. K tomu je třeba ustanovit reprezentační teorém a teorém
jedinečnosti.

Reprezentační teorém prokazuje, že určité podmínky, tj. axiomy
Ax<sub>1</sub>…Ax<sub>p</sub>, jsou dostačující pro existenci
homomorfizmu a teorém jedinečnosti popisuje vztah mezi dvěma takovými
homomorfizmy. Proto je třeba dokázat následující: E=&lt;A,
R<sub>1</sub>…R<sub>n</sub>&gt; je empirický systém a M=&lt;N,
S<sub>1</sub>…S<sub>n</sub> &gt; je určitý numerický systém. Pokud E
splňuje Ax<sub>1</sub>…Ax<sub>p</sub>, potom existuje funkce f taková,
že pro každé g, g je homomorfizmus E do M právě tehdy, když g je
T-transformace f. Zde „g je T-transformace f“ znamená, že existuje
funkce F∈T taková, že g=F∘f (∘ je kompozice funkcí), kde T je množina
funkcí N do N, tj. T je transformační skupina a T-transformace
pojmenovává tudíž typ transformace. Pokud určitý systém E splňuje
podmínky, lze s přiřazením pokračovat, nebo pokud již existuje,
ospravedlnit jeho typ. Důkaz existenciální části teorému zároveň ukazuje
jak provést přiřazení.

Relace a operace v E musí být empiricky možné (ačkoliv to neovlivňuje
formální část teorie). Relace a funkce v M musí být „přirozené“, což
odstraní určitou část arbitrárnosti eliminací „extravagantních“
matematických reprezentací. To ale neodstraní všechnu arbitrárnost.
Teorie předpokládá existující systém M. Ale proč zvolit zrovna určitý
numerický systém? Mohou být jiné, také „přirozené“ a k nimž existuje
homomorfizmus z E. Případ systému extenzivní veličiny je typickou
ukázkou, jak by toto mohlo nastat.

Každý systém extenzivní veličiny je homomorfní do M=&lt;Re+, &lt;=,
+&gt;, takže máme aditivní reprezentace f (takové, že a∘bCc právě tehdy
když f(a) + f(b) = f(c)), což jsou poměrové škály. Ale je zřejmé, že
jsou homomorfní do jiného přirozeného numerického systému M‘=&lt;(1,
nekonečno), &lt;=, \*&gt;, protože M a M‘ jsou izomorfní (v jednom směru
napře funkcí x-&gt;e\^x, v druhém směru např. funkcí x-&gt;ln x). Takže
systém extenzivní veličiny má i multiplikativní reprezentaci f takovou,
že a∘b≈c právě tehdy když f(a)\*f(b)=f(c). Tyto reprezentace jsou
unikátní až do exponenciálních transformací x<sup>n</sup> (n &gt;0) a
jsou proto logaritmickou poměrovou škálou. Není žádný formální důvod
proč vybrat M místo M‘. Je to esenciální element arbitrárnosti, který
může být odebrán pouze pragmatickou úvahou: M může být jednodušší, či
může být vybrán z historických důvodů, apod. To, že důvodem pro volbu
jsou pragmatické důvody, napovídá, že co se týče formálních aspektů
teorie, důležité jsou pouze podmínky, které musí splňovat empirický
systém. Tento problém arbitrárnosti je komplikovanější, pokud se
podíváme na rozšíření původního případu. V některých empirických
systémech nemohou být relace a operace interpretovány ihned pomocí
známých numerických relací nebo v algebře obvykle používaných funkcí.
Kvalitativní empirické vztahy a funkce mají numerickou intepretaci, ale
numerické relace a funkce, které tuto intepretaci zajišťují, nejsou
zvažovány v obvyklých známých numerických systémech, kterými se algebra
obvykle zabývá. Vždy je sice možné definovat matematické vztahy, zkratky
kombinací těch základních, které dohromady vytvoří numerický systém,
k němuž může být nalezen homomorfizmus. Ale je to poněkud nucená
strategie, protože výsledný numerický systém není obvyklý či přirozený
(\[2\]).

Spojené měření
--------------

Jedním z nejdůležitějších rozšíření reprezentační teorie měření je
spojené měření, které představili Robert Duncan Luce a John Wilder
Tukey<span id="fnref29">\[^29^\](\#fn29)</span> v článku *Simultaneous
conjoint measurement: A new type of fundamental measurement*<span
id="fnref30">\[^30^\](\#fn30)</span> z roku 1964.

Spojené měření popisuje situaci, kdy jsou dva atributy měřeny současně a
kdy procedura empirického porovnání dává vzniknout uspořádání mezi
dvojicemi objektů, z nichž každý je považován za vykazující jeden ze
dvou atributů. Uspořádání mezi dvojicemi velikostí atributů tak není
odvozeno z dvou již známých uspořádání mezi komponentami dvojice, a
číslo není přiřazeno dvojici kombinováním již dostupných přiřazení
komponentám dvojice. Přiřazení pro dvojici a pro každou komponentu jsou
získány najednou, tedy kombinace i každá komponenta jsou měřeny
současně.

Stejně jako u jiných variant reprezentačního měření, je třeba analyzovat
podmínky, které činí měření možné. V případě spojeného měření je
empirický systém tvořený dvěma množinami velikostí atributů
*A<sub>1</sub>* a *A<sub>2</sub>* a uspořádání ≽ mezi dvojicemi prvků
obou, tj. ≽ je uspořádání na *A<sub>1</sub>*×*A<sub>2</sub>*. Zamýšlená
intepretace (*a*, *p*) ≽ (*b*, *q*) je taková, že „spojení“ atributů *a*
a *p* převyšuje nebo je stejné jako spojení *b* a *q*. Podmínky pro
reprezentaci systému *E* = 〈*A<sub>1</sub>*, *A<sub>2</sub>*, ≽〉 ale
nejsou pouze ty, díky kterým existuje funkce *f* z
*A<sub>1</sub>*×*A<sub>2</sub>* do určité numerické množiny *N* tak, že
(*a*, *p*) ≽ (*b*, *q*) právě tehdy, když *f*((*a*, *p*)) ≥ f((*b*,
*q*)). Pokud by to tak bylo, nelišilo by se to od jiných rozšíření RTM
(\[2\]). Co je pro spojené měření charakteristické je fakt, že
reprezentace je učiněna „skrz, ale simultánně s“ přiřazeními pro *A*.
Podmínky musí být takové, aby když je *E* splní, tak existuje
*f<sub>1</sub>* z *A<sub>1</sub>* do *N*, *f<sub>2</sub>*
z *A<sub>2</sub>* do *N* a *F* z *N*×*N* do *N* tak, že *f*((*a*, *p*))
= *F*(*f<sub>1</sub>*(a), *f<sub>2</sub>*(p)), totiž (*a*, *p*) ≽ (*b*,
*q*) právě tehdy když *F*(*f<sub>1</sub>*(*a*), *f<sub>2</sub>*(*p*)) ≥
*F*(*f<sub>1</sub>*(*b*), *f<sub>2</sub>*(*q*)).

Hlavní požadavek je, aby atributy byly v podstatě nezávislé. Nezávislost
znamená, že pokud dva páry se společnou komponentou jsou související
podle ≽ jistým způsobem, budou souviset stejným způsobem, pokud
jakýkoliv jiný element bude tím společným: pokud (*a*, *p*) ≽ (*b*, *p*)
pro nějaké *p* z *A<sub>2</sub>*, tak (*a*, *p*) ≽ (*b*, *p*) pro každé
*p* z *A<sub>2</sub>*, a obdobně pro *A<sub>1</sub>*. Je-li nezávislosti
splněna, relace ≽<sub>1</sub> na *A<sub>1</sub>* a ≽<sub>2</sub> na
*A<sub>2</sub>* mohou být definovány takovým způsobem, že se jedná o
uspořádání. Jsou-li splněny i další podmínky, můžeme najít funkce
*f<sub>1</sub>*, *f<sub>2</sub>* a *F*.

Tyto obecné podmínky jsou téměř triviální, protože nevyžadují nic od
funkce *F*. Ve skutečnosti jsou požadované reprezentace získány pro
určité, odůvodněné případy *F*. Základním takovým případem je součet.
Systémy, pro které existuje taková reprezentace, jsou nazývány aditivní
spojené struktury. Pokud systém *E* = 〈*A<sub>1</sub>*,
*A<sub>2</sub>*, ≽〉 splňuje podmínky, které definují aditivní spojené
struktury, tak potom (reprezentační teorém) existuje f<sub>1</sub>
z A<sub>1</sub> do ℝ a f<sub>2</sub> z A2 do ℝ tak, že

![\\left( a,\\ p \\right)\\ \\succcurlyeq \\ \\left( b,q \\right)
\\Leftrightarrow f\_{1}\\left( a \\right) + f\_{2}\\left( p \\right)\\
\\geq f\_{1}\\left( b \\right) + f\_{2}\\left( q
\\right)](http://chart.apis.google.com/chart?cht=tx&chl=%5Cleft%28%20a%2C%5C%20p%20%5Cright%29%5C%20%20%5Csucccurlyeq%20%5C%20%5Cleft%28%20b%2Cq%20%5Cright%29%20%5CLeftrightarrow%20f_%7B1%7D%5Cleft%28%20a%20%5Cright%29%20%2B%20f_%7B2%7D%5Cleft%28%20p%20%5Cright%29%5C%20%20%5Cgeq%20f_%7B1%7D%5Cleft%28%20b%20%5Cright%29%20%2B%20f_%7B2%7D%5Cleft%28%20q%20%5Cright%29 "\left( a, p \right) \succcurlyeq \left( b,q \right) \Leftrightarrow f_{1}\left( a \right) + f_{2}\left( p \right) \geq f_{1}\left( b \right) + f_{2}\left( q \right)")
a (UT) stejná ekvivalence platí pro každou lineární transformaci
*f<sub>1</sub>* a *f<sub>2</sub>* se stejným koeficientem *a*, totiž
transformace *ax*+*b<sub>1</sub>* a *ax*+*b<sub>2</sub>* (*a* &gt; 0);
*f<sub>1</sub>* a *f<sub>2</sub>* jsou potom intervalové škály
související určitým způsobem.

Podmínky pro aditivní spojené měření jsou následující. Uvažujme dva
atributy, *A* a *X*; *a*, *b*, *c* představuje tři úrovně *A*, *x*, *y*,
*z* tři úrovně *X*. Třetí atribut *P* se sestává z 9 uspořádaných dvojic
*A* a *X*: (*a*, *x*), (*a*, *y*)… (*c*, *z*). Relace mezi úrovněmi *P*
musí splňovat několik axiomů.

První axiom určuje, že relace úrovní *P* musí být neostré uspořádání ≽,
tj. uspořádání, které je tranzitivní, slabě antisymetrické, reflexivní.
Tranzitivita v tomto případě znamená, že pro každé *a*, *b*, *c* z *A* a
*x*, *y*, *z* z *X*, pokud (*a*, *x*) ≽ (*b*, *y*) a (*b*, *y*) ≽ (*c*,
*z*), potom (*a*, *x*) ≽ (*c*, *z*). Reflexivita: (*a*, *x*) ≽ (*a*,
*x*) pro všechna *a* z *A* a *x* z *X*. Antisymetrie: pro všechna *a*,
*b* z *A* a *x*, *y* z *X*, pokud (*a*, *x*) ≽ (*b*, *y*) a (*b*, *y*) ≽
(*a*, *x*), pak (*a*, *x*) ≈ (*b*, *y*).

Axiom jednoduchého vyrušení je následující: Relace na *P* splňuje
jednoduché vyrušení právě tehdy, když pro všechna *a* a *b* v *A*, a *x*
v *X* je implikováno (*a*, *x*) ≽ (*b*, *x*) pro všechna *w* v *X* tak,
že (*a*, w) ≽ (*b*, *w*). Obdobně, pro všechna *x* a *y* v *X* a *a*
v *A* je implikováno (*a*, *x*) ≽ (*a*, *y*) pro všechna *d* v *A* tak,
že (*d*, *x*) ≽ (*d*, *y*). To znamená, že pokud jsou jakékoliv dvě
úrovně *a* a *b* uspořádané, tak toto uspořádání platí bez ohledu na
všechny úrovně *X*. To samé platí pro jakékoliv *x* a *y* z *X* vzhledem
k úrovním *A*. Jednoduché vyrušení se nazývá, protože jeden společný
faktor z dvou úrovní P se „vyruší“, aby zůstal stejný pořadový vztah
mezi zbývajícími elementy: *a* se vyruší z (*a*, *x*) ≽ (*a*, *y*),
takže zůstane *x* ≽ *y*.

      x        y        z
  --- -------- -------- --------
  a   (a, x)   (a, y)   (a, z)
  b   (b, x)   (b, y)   (b, z)
  c   (c, x)   (c, y)   (c, z)

Splnění axiomu jednoduchého vyrušení je nezbytné, ale nedostačující pro
kvantifikaci *A* a *X*. Pouze demonstruje, že úrovně *A*, *X* a *P* jsou
uspořádané. Neformálně, jednoduché vyrušení nedostatečně omezuje
uspořádání úrovní *P*, aby mohla být *A* a *X* kvantifikována. Např.
uvažujme uspořádané dvojice (*a*, *x*), (*b*, *x*) a (*b*, *y*).
Platí-li jednoduché vyrušení, tak (*a*, *x*) ≽ (*b*, *x*) a (*b*, *x*) ≽
(*b*, *y*), a díky tranzitivitě (*a*, *x*) ≽ (*b*, *y*). Vztah mezi
těmito dvěma dvojicemi, neformálně doleva se sklánějící diagonála, je
určena splněním jednoduchého vyrušení (stejně jako všechny podobné
diagonály relací na *P*). Jednoduché vyrušení ale neurčuje uspořádání
doprava se sklánějící diagonály uspořádání na *P*. Díky tranzitivitě a
jednoduchému vyrušení bylo určeno, že (*a*, *x*) ≽ (*b*, *y*), ale vztah
mezi (*a*, *y*) a (*b*, *x*) je neurčený.

Axiom dvojitého vyrušení se zabývá relacemi na *P*, ve kterých se
společné členy předcházejících nerovností vyruší, aby vytvořili třetí
nerovnost: (*a*, *y*) ≽ (*b*, *x*) a (*b*, *z*) ≽ (*c*, *y*), po
vyrušení vznikne (*a*, *z*) ≽ (*c*, *x*); dvojité vyrušení je splněno,
pokud následující nerovnosti neprotiřečí předchozím.

Počet instancí dvojitého vyrušení závisí na počtu úrovní *A* a *X*;
existuje-li *n* úrovní *A* a *m* *X*, počet instancí dvojitého vyrušení
je *n*!*m*!, např pokud *n*=*m*=3, tak 3!\*3!=6\*6=36 instancí dvojitého
vyrušení celkem. Jenže všechny kromě 6 instancí jsou splněny, pokud
platí jednoduché vyrušení, a pokud platí jedna z oněch 6, platí všechny.
Michell nazývá jednu z těchto instancí Luce–Tukey instancí dvojitého
vyrušení. Pokud bylo jednoduché vyrušení testováno na datech, tak potom
pouze Luce–Tukey případy dvojitého vyrušení stačí k otestování axiomu
dvojitého vyrušení. Počet jejich je ![\\left( \\frac{n}{3}
\\right)\\left( \\frac{m}{3}
\\right)](http://chart.apis.google.com/chart?cht=tx&chl=%5Cleft%28%20%5Cfrac%7Bn%7D%7B3%7D%20%5Cright%29%5Cleft%28%20%5Cfrac%7Bm%7D%7B3%7D%20%5Cright%29 "\left( \frac{n}{3} \right)\left( \frac{m}{3} \right)").

Axiomy vyrušení ale stále nestačí pro ustanovení kontinuální veličiny,
další podmínky jsou nutné: řešitelnost a archimédovská podmínka. Protože
zahrnují infinistické koncepty, řešitelnost a archimédovský axiom nelze
přímo testovat v konečně empirické situaci. Řešitelnost znamená, že pro
každé tři z elementů *a*, *b*, *x* a *y*, čtvrtý existuje tak, aby
platilo (*a*, *b*) ≈ (*x*, *y*). Archimédovská podmínka – množina je *I*
po sobě jdoucích celých čísel (konečná či nekončná, kladných či
záporných). Úrovně *A* tvoří standardní řadu právě tehdy, když existuje
*x* a *y* v *X*, kde *x* ≉ *y*, pro všechny celá čísla *i* a *i* + 1
z *I*: (*a<sub>i</sub>*, *x*) ≈ (*a<sub>i</sub>*<sub>+1</sub>,*y*). To
znamená, že pokud je *x* větší než *y*, tak existují úrovně A které lze
najít, které učiní dvojice *P* stejné. Archimédovská podmínka tvrdí, že
neexistuje nekonečněkrát větší úroveň *P*, a proto není větší úroveň *A*
nebo *X*.

◊

Aditivní struktury nejsou jediným typem spojených struktur. Každý typ
spojené reprezentace je charakterizován specifickou funkcí *F* (např.
*x* + *y*, *x* - *y*, *x* \* *y*,…) a různé skupiny podmínek, které činí
různé druhy reprezentace možnými, definují jiné typy spojených struktur.

Díez (\[2\]) upozorňuje, že případy nezávislých reprezentací nelze
považovat za spojené měření. Představme si veličiny m<sub>1</sub> a
m<sub>2</sub> s nezávislými reprezentacemi *f<sub>1</sub>* a
*f<sub>2</sub>*, např. hmotnost a rychlost. Můžeme definovat novou
funkci *f* = *F*(*f<sub>1</sub>*, *f<sub>2</sub>*) pro určité *F*, např.
hybnost = *m*\**v*. Formálně se zdá, že tato situace může být považována
za případ spojeného měření, protože lze vždy zkonstruovat empirický
systém *E* = 〈*A<sub>1</sub>*, *A<sub>2</sub>*, ≽〉 vhodný pro
reprezentaci. Ale procedura je poněkud fiktivní, ledaže relace ≽ může
být určena bez pomoci pořadí, díky kterému existují reprezentace
*f<sub>1</sub>* a *f<sub>2</sub>*. Pokud toto není možné, takto popsaná
situace odpovídá spíše případu odvozeného měření.

Nejpřirozenější intepretace množin *A<sub>1</sub>* a *A<sub>2</sub>* je,
že se jedná o různé atributy, které objekty mají. Ovšem není vždy jasné,
že spojené měření je vždy případ měření různých atributů stejného
objektu (\[2\]). Někdy můžeme mít jeden a ten samý atribut vyjádřený
objektem různých typů. Např. pokud je *A<sub>1</sub>* množství peněz a
*A<sub>2</sub>* spotřební zboží a ≽ je relace preference,
*f<sub>1</sub>* a *f<sub>2</sub>* měří utilitu objektů každého typu a
*f* = *F*(*f<sub>1</sub>*, *f<sub>2</sub>*) (pro určité *F*
z ℝ<sup>2</sup> do ℝ) měří užitek dvojic objektů. V tomto případě není
jasné, zda různé užitky jsou různé atributy. Možná nejpřirozenější
intepretace by bylo nahlížet na *F* jako na vyjádření pravidla, které
určuje vztah mezi užitky (v obou případech stejný atribut) objektů
různých druhů, pravidlo, které vztahuje užitek komponent k užitku celku.

Stejně tak je zavádějící popsat jako spojené měření doménu
konkatenovatelných objektů (\[2\]). Může být dokázáno, že pokud je
〈*A*, ≥, ⊕〉 systém extenzivní veličiny, tak potom systém 〈*A*, *A*,
≽〉, s ≽ definovaným tak že (*x*, *y*) ≽ (*z*, *w*) právě tehdy, když
*z* ⊕ *w* ≥ *x* ⊕ *q*, je aditivní spojenou strukturou.

Teorie spojeného měření je teorie o struktuře atributů, nikoliv teorie o
datech. Data, protože jsou odvozená z pozorování, obsahují chyby. Teorie
spojeného měření neříká nic o chybách, a proto to není teorie o
pozorováních. Je to teorie o relevantních atributech nezávislých na
pozorováních (\[54\]).

Problémy reprezentační teorie měření
------------------------------------

\[TODO: přiřadit zdroje: \[35\], \[27\], \[10\], \[39\], \[40\], \[41\],
\[42\], \[38\], \[55\], \[59\]\]

Jak je z předchozího textu patrné, měření v pojetí RTM je vysoce
abstraktní, což vede k tomu, že se jedná z praktického hlediska o příliš
matematický nástroj; jak připomíná \[41\], axiomatická formulace
rovnoramenných vah nedokáže rozlišit mezi hmotností a tíhou. Důvodů,
proč jmá RTM omezenou použitelnost v aplikovaných vědách je však více:
modely RTM postrádají velmi důležitý vztah příčina–následek a jiné
podobné relace mezi měřitelnými atributy mající podobu zákonů; RTM
neobsahuje konkrétní reprezentaci postupů měření, měřících nástrojů a
jejich dynamické interakce; RTM není vhodná pro statistický popis chyb
měření, šumu a nejistoty. \[41\]

### Problémy s empirickým základem RTM

RTM nečiní ostré rozlišení mezi určením hodnoty atributu s pomocí měření
či s pomocí teorie. Například, protože teplota je teoretická
termodynamická veličina (definovaná částečnou derivací vnitřní energie
systému nad entropií) podléhající termodynamickým zákonům, její hodnotu
nelze určit s pomocí fundamentálního měření, založeného na kvalitativní
relaci „studenější než“. Místo toho je teplota běžně měřena nepřímo,
třeba s pomocí teploměru, ve kterém je délka kapaliny přibližně lineárně
vztažená k teplotě. Pointou je, že realistické měření cílového atributu
*Q* (instanciovaného objektem) využívá druhého přímo pozorovatelného
rafiového atributu *Q*<sup>⤉</sup> měřicího nástroje, jehož hodnoty jsou
nomologicky vztaženy k hodnotám *Q* pomocí rovnice *Q*<sup>⤉</sup> =
*F*(*Q*). Tudíž, získat hodnoty Q z teorie je jedna věc a získat je
měření jiná. Protože atributy vědeckého zájmu mají důležité zákonné
vztahy s jinými atributy, jejich měření jsou prakticky vždy nepřímá (či
odvozená). Je třeba poznat, že RTM není schopná sloužit komplexním
potřebám inženýrských aplikací, vývoji vědeckých modelů či validaci
teorií.

Aby mohla být relace uspořádání tranzitivní, vyžaduje arbitrárně přesné
rozlišení, které vědecké měřící nástroje nemají, natož lidské smysly. Je
jednoduché vytvořit situaci, kdy lidé, kteří porovnávají objekty podle
nějakého extenzivního atributu, vytvoří sadu tvrzení, která není
tranzitivní, např. když jsou rozdíly mezi objekty x a y a mezi objekty y
a z pod prahem smyslové detekce, zatímco rozdíl mezi x a z je dostatečně
velký, aby byl jasně detekovatelný.

Nelze vytvořit pozorovací intepretaci archimédovské vlastnosti, která
říká, že množství atributu, který objekt má, může být v principu
překonáno spojením dostatečného množství replik jiného objektu se
stejným atributem. Nejenže bychom museli mít neomezenou (potenciálně
nekonečnou) zásobu „replik“ pro každý objekt, ale samotná relace „x je
replikou y“, má některé formální vlastnosti (např. tranzitivitu), které
nelze interpretovat pozorováním. Rovněž výraz „může být v princip
překonáno“ překračuje závazek empirika „zdržet se víry v cokoliv, co jde
za skutečný, pozorovatelný fenomén“.

Uzavřenost operace konkatenace implikuje spočetně nekonečné množství
objektů mající atribut v množině D, což rozhodně překračuje to, co lze
určit pozorováním. Navíc, algebraické vlastnosti jako pozitivita
zahrnují mereologicky<span id="fnref31">\[^31^\](\#fn31)</span>
bezvýznamné (a tudíž fyzicky nemožné) srovnání objektu *x* s objektem
obsahujícím *x* jako část, jako v *x* ≼ (*x* ⊕ *y*).

Tyto problémy s pozorovací intepretací axiomů měřitelnosti neunikly
teoretikům měření. Ti si od začátku uvědomovali, jak moc abstrakce a
idealizace vyžaduje axiomatizace měření. Jejich odpověď ovšem spočívala
v matematických modifikacích standardní axiomatizace; těmito úpravami se
snažili odstranit problémy s intepretací relace uspořádání a operace
konkatenace. Nutnost, aby byla tranzitivita interpretovatelná
pozorováním, řešili tím, že na relaci uspořádání nahlíželi stochasticky,
či se uvažovalo o polouspořádání. Uzavřenost konkatenace mohli vyřešit,
pokud by konkatenace byla definována pouze pro vlastní podmnožinu domény
D. Archimédovská vlastnost by mohla být vynechána použitím konečných
měřících struktur (jejichž reprezentace v podobě reálných čísel
nevyžadují tuto vlastnost), nebo do ne-archimédovských měřících struktur
s ne-standardními reálně číselnými reprezentacemi. Mereologicky
nesmyslnému porovnání, které vyžadují algebraické vlastnosti
konkatenace, se lze vyhnout, pokud konkatenaci ustanovíme jisté
mereologické restrikce.

Žádná z těchto modifikací ale neplní svůj účel; odstraněním určitých
neintepretovatelných vlastností tyto modifikace, byť ne vždy explicitně,
uvedou nové strukturní předpoklady, které lze obdobně těžko
interpretovat pozorováním. Stochastická varianta porovnávání zahrnuje
pomocnou pravděpodobnostní strukturu, která musí rovněž mít
idealizovanou relaci uspořádání (např. relace „událost x je méně
pravděpodobná než událost y“, axiomatizovaná jako tranzitivní a
archimédovská), a rovněž musí mít idealizované strukturní předpoklady
pro prokázání existence poměrů pravděpodobnosti.

Pokud učiníme empirické relace uspořádání ne-archimédovské, musíme se
vzdát ekvivalence logické struktury mezi fyzickými a matematickými
relacemi a operacemi. Mohli bychom předpokládat pouze jednosměrnou
implikaci, buď z fyzických relací a operací do matematických, nebo
naopak. RTM by tak nenabízela buď formální omezení numerického
přiřazování, nebo formální odůvodnění, proč by vypočítané teoretické
predikce měly odpovídat měřícím interakcím světa.

Zavést operaci konkatenace mereologické omezení (aby se zabránilo
fyzicky nesmyslné agregaci a porovnávání objektů s jejích vlastními
částmi) by vyžadovalo množství eukleidovské geometrie na pozadí,
potřebné pro definování teoreticky smysluplné měřené části (tj. části
získané např. rozdělením tyče rovinou kolmou ke směru délky tyče vs.
části získané odštěpením). Taková pomocná geometrie nicméně vyžaduje
strukturní podmínky na vhodných geometrických relacích (relace „mezi“,
ortogonalita, atd.), které jsou opět těžko interpretovatelné
pozorováním.

Přestože existují další obtížnosti při empirické intepretaci měřících
struktur RTM, tyto již zmíněné dovolují následující závěr: veličiny a
jejich měření nemůže být vysvětleno tím, že s veličinami budeme zacházet
jako se zástupci pro kvalitativní pozorovatelné manipulace fyzických
objektů. Taková intepretace činí axiomy RTM nesprávné, a ve tím výsledku
reprezentačním teorémům, podporovaným těmito axiomy, upírá jakýkoliv
mimomatematický význam.

Co je tedy axiomy o těchto „měřících“ strukturách říkají? A proč bychom
měli akceptovat homomorfizmus do reálných čísel podporovaný těmito
axiomy jako odůvodnění kvantitativního měření ve vědě?

RTM může opustit empirické základy a představit axiomatizované měřící
struktury jako teorie kvantit, které jsou, jako jiné vědecké teorie,
oprávněné k určité idealizaci. Pokud je ovšem zvolena tato pozice, RTM
musí čelit několika provázaným teoretickým nevýhodám, jak ukážeme dále.

Jakmile je jasné, že měřící struktury RTM nemohou dát kompletně
kvalitativní empirickou intepretaci, rozlišení mezi fundamentálním a
odvozeným měření se stane neudržitelným. Všechno měření ve vědě, i ty
nejpřízemnější případy, jsou nakonec odvozeným měřením, které vyžaduje
předchozí měření a teoretické předpoklady na pozadí (zákony), které
vztahují jednu veličinu k druhé. Tato závislost na teorii obzvláště
vynikne, když měření vyžaduje pochopení a specifikace založené na
teorii, když vyžaduje interakce mezi cílovým systémem a určeným měřícím
nástrojem, anebo když vyžaduje kalibrace nástroje. I tak jednoduchá
měřící procedura jako měření délky tyče pravítkem předpokládá, mimo
jiné, kontrolu tepelné expanze tyče, a tudíž vztah mezi teplotou a
délkou. Je tedy důležité pro teorii měření, aby byla formulovaná takovým
způsobem, aby její matematický formalismus a formalismus zamýšlené
intepretace přirozeně zahrnoval teoretické vztahy mezi veličinami. U RTM
nic takového není možné, protože její formalismus nenabízí žádné
matematicky významné konstrukce vztahující různé měřící struktury jednu
k druhé, nebo budování nových modelů z dříve specifikovaných.

### Škála je brána jako konstrukce.

Logický positivismus tvrdil, že vědeckou teorii lze rozdělit do dvou
jazyků: jazyka pozorování (tvrzení o objektech, vlastnostech a vztazích)
a jazyka teoretického (tvrzení o abstraktních objektech, vlastnostech a
vztazích); termíny z teoretického jazyka byly ukotveny v pozorovacím,
přičemž koordinace byla možná pomocí korespondenčních pravidel.

Reprezentační teorie měření se snaží o něco podobného, a mají tedy
podobná slabá místa.

Fakt, že je možné zkonstruovat reprezentaci, nemůže být postačující
podmínkou v definici měření – lze vytvořit situace, kdy máme homomorfní
reprezentaci, která ovšem není měřením (např. Guttmanova škála „mám
rodiče“ – „mám plnovous“ – „menstruuji“ – „rodila jsem“). Tento argument
je variantou podurčenosti – data vyžadovaná spojeným měřením jí trpí,
protože splnění axiomů díky aditivitě na úrovni dat neznamená, že data
byla vygenerována aditivním procesem; relace zaznamenané v systému musí
mít kauzální předchůdce.

### Chyba a nejistota v měření

Chyba a nejistota výsledků jsou nevyhnutelné aspekty měření, a moderní
věda vyvinula řadu metod pro kontrolování a odhadování chyby. Teorie
měření proto musí být formulována takovým způsobem, aby zahrnovala roli
kontroly a odhadu chyb. V RTM se s chybou zachází dvěma problematickými
způsoby. První se zaměřuje na oslabení logické struktury relací a
operací, tj. nahrazení neostrého uspořádání polouspořádáním, které
zahrne chyby, jež způsobují netranzitivitu relace. Tento přístup je
nedostatečný, neboť se snaží nedokonalosti výsledku měření zahrnout do
toho, co je měřeno, místo aby tyto nepřesnosti byly vlastností měřící
procedury.

Druhý způsob spočívá ve „schování“ chyby měření v reprezentujícím
homomorfizmu f: D-&gt;R, což vede k pravděpodobnostní reprezentaci ve
formě *P*(α ≤ *f*(x) ≤ β) = *p*, která tvrdí že hodnota f(x) morfizmu
*f* pro objekt *x* je mezi α a β s pravděpodobností *p*. RTM ovšem stále
nenašla správné pravděpodobnostní podmínky pro relace, včetně podmínky
tranzitivity součinu pravděpodobností ve formě Pr(x ≼ y) \* Pr(y ≼ z) ≤
Pr(x ≼ z), či v jiné podobě, která spolu s dalšími podmínkami zaručí
existenci reálně číslované náhodné proměnné f spolu s její
pravděpodobnostní distribucí P tak, že P(x ≼ y) = P(f(x) &lt; f(y))
platí pro všechny x a y v D.

### Problém specifikace měřené veličiny

Protože původní metody a procedury pro měření základních fyzikálních
veličin jako jsou délka, hmotnost a čas byly vytvořeny dlouho předtím,
než vznikla teoretická věda, mohlo by se zdát, že obecně je pochopení
cílových atributů nezávisle na teorii, pouze pomocí pozorování, vždy
dostačující pro vytvoření procedur a metod pro měření těchto atributů.
Takový přístup zdola nahoru příliš nefungoval ani v newtonovské fyzice,
např. když se zaměňovaly veličiny později rozlišené jako hybnost a
kinetická energie. V sociálních vědách si takový přístup vede ještě
hůře; u mnoha atributů (inteligence, chudoba, tělesná zdatnost, atp.),
které se vyskytují v různé míře, a mají tak strukturu uspořádání,
reprezentační přístup nevedl k jejich správnému měření<span
id="fnref32">\[^32^\](\#fn32)</span>; nejspíše proto, že vyžadují hlubší
teorie či modely, které reprezentační přístup neřeší a neobsahuje. Není
pak jasné, co přesně indikátor v podobě skóre v testu inteligence měří,
neboť měřitel nemá dostatečně přesnou teorii inteligence.

Měřená veličina obvykle bývá částí větší sítě jiných veličin, které jsou
kauzálně spojené, či korelované, a zarámované v patřičném modelu nebo
teorii, která tvoří základ měřeného objektu (obvykle v podobě rovnic
zahrnujících částečně známé parametry). Chybí-li dobře potvrzená
teoreticky zarámovaná měření, existuje riziko navržení falešných měření
atributů, které o nich neposkytují žádné empirické informace.

Rozhodnutí co a jak měřit je závislé na teorii či modelu. V případě
měření komplexních atributů, formální předpoklady RTM vyžadují podstatné
teoretické obohacení, které vezme v úvahu idealizace a poskytne
framework pro analýzu a intepretaci výsledků.

### Problém konečných/diskrétních versus nekonečných/kontinuálních

Protože matematické modelování napříč vědami vyžaduje reálná (a
komplexní) čísla, RTM se, přirozeně, zaměřuje na reprezentace právě do
reálných čísel. Hodnoty homomorfizmu jsou nejen předpokládány ostré, ale
zahrnují i všechna reálná čísla (tj. nevypočitatelná či náhodná) která
nemohou být získána ani v limitě nekonečné přesnosti dovolené vysoce
idealizovaným měřícím nástrojem. S omezeným rozlišením a pamětí
skutečných měřících nástrojů jsou numerické hodnoty takto získané
v nejlepším případě ležící v relativně malém intervalu a vždy
specifikované v konečném počtu desetinných míst. To vede k úvaze, že na
měření je třeba nahlížet v termínech modelů diskretizovaného kontinua, a
jeho diskretizace indukovaná měřením musí být započítána v teorii
měření. Ale RTM žádné matematické ani konceptuální prostředky pro toto
neposkytuje.

Faktem je, že ve vědecké a technologické praxi definice měřící procedury
obvykle vyžaduje zřídit měřící systém, a ne přímo porovnávat objekty
mezi sebou.

Řešení některých problémů RTM
-----------------------------

Pravděpodobnostní teorie měření obsahuje pravděpodobnostní reprezentace
pořadových, intervalových a poměrových škál, a pravděpodobnostní popis
měřícího systému a procesu měření. Pravděpodobnostní reprezentace
ukazuje, za jakých podmínek je možné popsat objekty, co se týče
charakteristiky v, pomocí náhodných proměnných takovým způsobem, aby
bylo možné rekonstruovat, v pravděpodobnostním smyslu, empirické relace
platící v realitě. (\[57\])

Teorie fuzzy měření považuje nepřesné/neexaktní měření jako mapování *f*
z fyzických objektů do struktury fuzzy intervalů; přesné měření je
mapování *f<sub>0</sub>* z fyzických objektů do struktury reálných
čísel. Mapování y je potom z fuzzy intervalů do reálných čísel, čímž je
popsán vztah mezi exaktním *f<sub>0</sub>* a neexaktním *f* měřením;
mapování *y* je ℝ reprezentace fuzzy intervalů (pojmenovaná
defuzzyfikátor měření). (\[58\])

### \[Neempirická intepretace RTM\]

RTM lze považovat za kolekci matematických teorémů určitého druhu.
Reprezentační a unikátnostní teorém charakterizují mapování mezi dvě
druhy struktur, jedna z nich je asociovaná s vlastnostmi čísel, druhá
s kvalitativními vztahy. V případě jednoduchého měření délky je operace
konkatenace a relace uspořádání interpretovaná jako skutečné porovnávání
tyčí. Ale protože teorém se zabývá pouze podmínkami, za kterých lze
konkatenaci a uspořádání reprezentovat numericky, je možné zařídit ještě
obecnější intepretaci toho, co doposud bylo empirickou relační
strukturou – nahradit tuto představu ERS QRS, kvalitativní relační
strukturou, což nevyžaduje žádné změny v RTM, je nutné pouze, aby
existovala a) Množina dobře specifikovaných objektů v matematickém
smyslu: máme jasné podmínky členství pro množinu X; z matematického
hlediska teorémy RTM nevyžadují, aby tyto objekty měly empirický základ;
b) dobře definované kvalitativní relace; RTM nevyžaduje, aby tyto byly
interpretovány empiricky. (\[43\])

Nová intepretace RTM ji vidí jako kolekci teorémů, které zjišťují, jak
lze QRS (X, ∘, ≼) mapovat do NRS (ℝ, +, ≤). RTM teorémy tak lze
považovat jako specifikující podmínky mapování mezi QRS a NRS, a můžeme
je použít pro spekulace o možných numerických reprezentacích
abstraktních vlastnostech abstraktních konceptů. Nutné jsou pouze
koncepty, které specifikují množinu objektů a kvalitativních relací.
Tímto způsobem jsou RTM teorémy používány v různých oblastech bádání.
Lingvistická analýza interadjective comparisons (Bale, 2008, \[X\])
zkoumá, jak rozumět tvrzením jako „x je P-ejší než y je Q“, kdy Rooij
(2011, \[X\]) aplikoval RTM teorémy takovým tvrzením, aby zjistit, zda
vlastnosti P a Q objektů x a y jsou numericky reprezentovatelné, jakou
škálu tyto reprezentace mohou splňovat, a jak moc mohou být podobné
meziadjektivové srovnání smysluplné. (\[43\])

Někde se tento přístup používá, někde by se mohl začít používat – třeba
v případě osobní identity v průběhu času v metafyzice (Noonan, 1989;
Olson, 2002, \[X\]). Existuje neshoda jak charakterizovat osobní
identitu v průběhu času; literatura je plná paradoxů a myšlenkových
experimentů, které představují problém pro jakoukoliv teorii osobní
identity. Přitom tyto teorie posunuly naše vnímání této oblasti. Jako
stručný nástin, jak by RTM teorémy mohly pomoci ve výzkumu teorií osobní
identity v průběhu času, považte Parfita (1984, \[X\]), který navrhoval
nazírat na osoby jako na množiny časových self, a osobní identita se
sestává se spojitosti/sledu, která je sama určená dostatečným stupněm
psychologické kontinuity mezi self-y. Jestli lze tento koncept míry
psychologické kontinuity reprezentovat numericky, lze s pomocí QRS (X,
∘, ≼), kde X je množina temporálních self, a ∘ a ≼ jsou operace které
spojují a porovnávají psychologickou kontinuity self. Tedy, můžeme si
představit, že existuje kolekce časových self, které mají odlišné
postoje, a které různými způsoby mohou navzájem přesahovat. Tyhle
srovnání lze zkoumat pomocí RT teorémů: splňují jisté podmínky tak, že
QRS temporálních self a srovnání mohou být reprezentovány nějakým NRS?
Pokus ano, mohli bychom být schopni specifikovat koncept psychologické
kontinuity, který je numericky reprezentovatelný. (\[43\])

Druhou výhodou této intepretace RTM je to, že nabízí větší flexibilitu
při „zpětném rekonstruování“ základů – v kontextech, kde operujeme
s čísly, které postrádají adekvátní konceptuální a epistemické základy,
můžeme vyzkoumat, jaké druhy kvalitativních vztahů mezi objekty by
musely existovat, aby to odůvodňovalo druh čísel, které se používají.
Můžeme se podívat na oblasti bádání, kde se používají kvantity
neodvozené z procesu měření a vyzkoumat, zdali tyto kvantity mohou být
považovány za numerické reprezentace kvalitativních vztahů (např. v
psychologii). (\[43\])

Jednou z nevýhod této intepretace je to, že může být považována za
„příliš rychlé vzdání se“; používá RTM pouze jako nástroj. (\[43\])

Dále možné pochybovat, zda tato nová intepretace pro RTM a její použití
znamená rozdíl. (\[43\])

Měření jako proces zprostředkovávající objektivní a intersubjektivní informace
==============================================================================

Můžeme přemýšlet o přiměřenosti měření a o tom, zdali měření přináší
relevantní výsledky, ale z pragmatického pohledu je zásadní a nutné, aby
získané informace byly (\[63\], \[140\]):

1.  Specificky týkající se měřeného atributu, a nikoliv názoru osob,
    které řídí proces měření, ani stavu okolního prostředí; toto je
    podmínka příslušnosti k objektu, tj. objektivita.

2.  Jednoznačně interpretovatelné na různých místech v různém čase (a
    tím odlišené od subjektivního názoru); toto je podmínka transparence
    subjektu, tj. intersubjektivita.

Při měření fyzikálních vlastností jsou tyto podmínky garantované
samotným měřicím systémem a jeho správným nastavením a použitím.
Informace zprostředkovaná výsledkem měření je (\[61\]):

-   Objektivní, protože měřicí přístroj funguje jako filtr, tj. jeho
    výstup závisí na měřené vlastnosti a je nezávislý na všech ostatních
    vlastnostech (objektu, prostředí, nástroje), nazývaných
    ovlivňující proměnné.

-   Intersubjektivní, protože měřicí přístroj je kalibrovaný vzhledem
    k měřicímu standardu a tudíž výsledky, které poskytuje, jsou
    navázané k tomuto standardu, takže různé měřici systémy ve stejném
    metrologickém systému poskytují srovnatelné výsledky, tj. informace,
    které mají metrologickou návaznost ke stejné referenci.

Samozřejmě, v praxi jakékoliv měření vždy poskytuje informace nejen o
měřeném atributu, ale i o dalších proměnných empirického kontextu, ve
kterém proces měření probíhá. Žádné fyzické zařízení není dokonale
citlivý a selektivní filtr. Kalibrace měřicího přístroje má omezenou
reliabilitu, a přístroj samotný nemá schopnost udržovat perfektně stálé
chování v průběhu času – i díky tomu nelze dosáhnout kompletní
objektivity a intersubjektivity získaných výsledků. Následkem toho,
místo toho, abychom měli booleovský stav (ano – ne), tyto dva rysy
dovolují přechodné úrovně, a dobré měření je to, jehož výsledky jsou
považovány za objektivní a intersubjektivní dostatečně pro to, aby
efektivně podpořili svůj daný účel. Tudíž, dále nevyhnutelný pragmatický
aspekt měření je to, že jde o cílený proces. (\[61\])

Úroveň objektivity a intersubjektivity zajištěná měřením musí být jasně
stanovena, typicky v podobě shrnujícího parametru – jako je nejistota
měření – reprezentujícího celkovou kvantitu informace zprostředkované
výsledkem měření. Je dobré poznamenat, že přiřazení hodnoty může
poskytnout být objektivní, ale ne intersubjektivní výsledky (např. při
použití nekalibrovaného měřicího systému), a vice versa
intersubjektivní, ale ne objektivní výsledky (např. pokud je výsledek
vyjádřen jako dvojice „číslice, symbol jednotky měření“, ale je získán
pouze odhadem, \[63\]). Tudíž oba rysy jsou nezbytné pro charakterizaci
reliability informace poskytnuté měřením. (\[61\])

Operativní struktura měření
===========================

Vraťme se zpět k rozdílu mezi vlastnostmi a hodnotami vlastností. Mezi
vlastnostmi a jejich hodnotami mohou existovat – pokud pro zjednodušení
vynecháme nejistotu měření<span id="fnref33">\[^33^\](\#fn33)</span> – 3
druhy rovností (dle \[61\], \[63\], \[142\]):

![\\begin{matrix} \\text{Vlastnost}\_{A} & \\leftrightarrow &
\\text{Vlastnost}\_{B} \\\\ \\downarrow & \\ & \\downarrow \\\\
\\text{Hodnota\\ vlastnosti}\_{A} & \\leftrightarrow & \\text{Hodnota\\
vlastnosti}\_{B} \\\\
\\end{matrix}](http://chart.apis.google.com/chart?cht=tx&chl=%5Cbegin%7Bmatrix%7D%0A%5Ctext%7BVlastnost%7D_%7BA%7D%20%26%20%5Cleftrightarrow%20%26%20%5Ctext%7BVlastnost%7D_%7BB%7D%20%5C%5C%0A%20%5Cdownarrow%20%26%20%5C%20%20%26%20%5Cdownarrow%20%5C%5C%0A%5Ctext%7BHodnota%5C%20vlastnosti%7D_%7BA%7D%20%26%20%5Cleftrightarrow%20%26%20%5Ctext%7BHodnota%5C%20vlastnosti%7D_%7BB%7D%20%5C%5C%0A%5Cend%7Bmatrix%7D "\begin{matrix} \text{Vlastnost}_{A} & \leftrightarrow & \text{Vlastnost}_{B} \downarrow & & \downarrow \text{Hodnota vlastnosti}_{A} & \leftrightarrow & \text{Hodnota vlastnosti}_{B} \end{matrix}")
- ![\\text{Vlastnost}\_{A}
=\_{\\alpha}\\text{Vlastnost}\_{B}](http://chart.apis.google.com/chart?cht=tx&chl=%5Ctext%7BVlastnost%7D_%7BA%7D%20%3D_%7B%5Calpha%7D%5Ctext%7BVlastnost%7D_%7BB%7D "\text{Vlastnost}_{A} =_{\alpha}\text{Vlastnost}_{B}")
: což je výše zmíněná nerozlišitelnost; např. o délce objektu může být
experimentálně zjištěno, že je stejná jako délka jiného objektu; pro
toto zjištění není potřeba používat žádné hodnoty.

-   ![\\text{Hodnota\\ vlastnosti}\_{A} =\_{\\beta}\\text{Hodnota\\
    vlastnosti}\_{B}](http://chart.apis.google.com/chart?cht=tx&chl=%5Ctext%7BHodnota%5C%20vlastnosti%7D_%7BA%7D%20%3D_%7B%5Cbeta%7D%5Ctext%7BHodnota%5C%20vlastnosti%7D_%7BB%7D "\text{Hodnota vlastnosti}_{A} =_{\beta}\text{Hodnota vlastnosti}_{B}")
    : Například o hodnotě „3 centrimetrů“ může být známo, že je rovna
    hodnotě „1,1811… palců“. Jakmile jsou brány v potaz jednotky a
    vztahy mezi nimi, porovnání hodnot nevyžaduje žádnou
    experimentální aktivitu.

-   ![\\text{Vlastnost} =\_{\\gamma}\\text{Hodnota\\
    vlastnosti}](http://chart.apis.google.com/chart?cht=tx&chl=%5Ctext%7BVlastnost%7D%20%3D_%7B%5Cgamma%7D%5Ctext%7BHodnota%5C%20vlastnosti%7D "\text{Vlastnost} =_{\gamma}\text{Hodnota vlastnosti}")
    : Obvyklá reprezentační relace vlastnost = hodnota vlastnosti, která
    je závěrem měření.

Nejjednodušší struktura měření, provedená jako přímé porovnání (např.
vizuální srovnávání délky tyčí), je pouze specializací tohoto schématu
(dle \[61\]):

1.  Je k dispozici standard měření (nebo množina standardů měření),
    který realizuje referenční vlastnost, ke které byla hodnota
    vlastnosti asociována díky konstrukci škály.

2.  Tato referenční vlastnost je experimentálně zjištěna jako α-rovná
    k měřené vlastnosti.

3.  Stejná hodnota vlastnosti je pak asociována s měřenou vlastností.

![\\begin{matrix} Referencni\\ vlastnost & \\leftrightarrow & Merena\\
vlastnost \\\\ \\downarrow & \\ & \\ \\\\ \\text{Hodnota\\ vlastnosti} &
\\ & \\ \\\\
\\end{matrix}](http://chart.apis.google.com/chart?cht=tx&chl=%5Cbegin%7Bmatrix%7D%0AReferencni%5C%20vlastnost%20%26%20%5Cleftrightarrow%20%26%20Merena%5C%20vlastnost%20%5C%5C%0A%20%5Cdownarrow%20%26%20%5C%20%20%26%20%5C%20%20%5C%5C%0A%5Ctext%7BHodnota%5C%20vlastnosti%7D%20%26%20%5C%20%20%26%20%5C%20%20%5C%5C%0A%5Cend%7Bmatrix%7D "\begin{matrix} Referencni vlastnost & \leftrightarrow & Merena vlastnost \downarrow & & \text{Hodnota vlastnosti} & & \end{matrix}")
![Referencni\\ vlastnost =\_{\\alpha}Merena\\
vlastnost](http://chart.apis.google.com/chart?cht=tx&chl=Referencni%5C%20vlastnost%20%3D_%7B%5Calpha%7DMerena%5C%20vlastnost "Referencni vlastnost =_{\alpha}Merena vlastnost")
![Referencni\\ vlastnost =\_{\\gamma}\\text{Hodnota\\
vlastnosti}](http://chart.apis.google.com/chart?cht=tx&chl=Referencni%5C%20vlastnost%20%3D_%7B%5Cgamma%7D%5Ctext%7BHodnota%5C%20vlastnosti%7D "Referencni vlastnost =_{\gamma}\text{Hodnota vlastnosti}")
![Merena\\ vlastnost =\_{\\gamma}\\text{Hodnota\\
vlastnosti}](http://chart.apis.google.com/chart?cht=tx&chl=Merena%5C%20vlastnost%20%3D_%7B%5Cgamma%7D%5Ctext%7BHodnota%5C%20vlastnosti%7D "Merena vlastnost =_{\gamma}\text{Hodnota vlastnosti}")
První krok zajišťuje intersubjektivitu získané informace: stejná hodnota
vlastnosti by měla vyjadřovat stejný význam různým subjektům. Druhý krok
zajišťuje objektivitu získané informace: α-rovnost mezi referenční
vlastností a měřenou vlastností by se měla vztahovat k těmto vlastnostem
a žádným jiným, včetně názoru subjektu provádějícího měření. Díky
nevyhnutelné nekompletnosti intersubjektivity a objektivity je získaná
hodnota obvykle ovlivněna nejistotou; místo jedné naměřené hodnoty
vlastnosti může být výsledkem měření složitější entita, např.
pravděpodobnostní rozložení přes množinu možných hodnot. Tento postup má
nicméně nevýhodu v tom, že vyžaduje, aby měření bylo prováděno
synchronní s pomocí standardu; v reálné situaci je proto struktura
měření komplexnější, aby mohlo probíhat asynchronně, bez nutnosti mít
k dispozici standard; toho je dosaženo s pomocí použití vhodného
kalibrovaného transduktoru:

![\\begin{matrix} Merena\\ vlastnost & & \\text{Indikace} \\\\
\\downarrow & \\ & \\downarrow \\\\ \\text{Hodnota\\ vlastnosti} & &
\\text{Hodnota\\ indikace} \\\\
\\end{matrix}](http://chart.apis.google.com/chart?cht=tx&chl=%5Cbegin%7Bmatrix%7D%0AMerena%5C%20vlastnost%20%26%20%26%20%5Ctext%7BIndikace%7D%20%5C%5C%0A%20%5Cdownarrow%20%26%20%5C%20%20%26%20%5Cdownarrow%20%5C%5C%0A%5Ctext%7BHodnota%5C%20vlastnosti%7D%20%26%20%26%20%5Ctext%7BHodnota%5C%20indikace%7D%20%5C%5C%0A%5Cend%7Bmatrix%7D "\begin{matrix} Merena vlastnost & & \text{Indikace} \downarrow & & \downarrow \text{Hodnota vlastnosti} & & \text{Hodnota indikace} \end{matrix}")
Příklad -------

\[60\] ukázal, jak tuto operativní strukturu aplikovat v nejjednodušším
příkladě, na atributech s nominální strukturou.

Dvě vlastnosti stejného druhu jsou dle definice vzájemně porovnatelné.
Základní podmínkou porovnatelnosti je nerozeznatelnost: je-li vlastnost
*P<sub>a</sub>* objektu *a* a vlastnost *P<sub>b</sub>* objektu *b* obě
stejného druhu *P*, tak dvě vlastnosti jsou buď nerozeznatelné
*P<sub>a</sub>* = *P<sub>b</sub>*, nebo naopak *P<sub>a</sub>* ≠
*P<sub>b</sub>*. *P<sub>a</sub>* = *P<sub>b</sub>* může být považováno
za nesoucí stejnou informaci jako *a* ≈*P* *b*, tj. objekty *a* a *b*
jsou nerozeznatelné vzhledem k obecné vlastnosti druhu *P*; zkráceně
*P*-nerozeznatelnost). Pro některé vlastnosti tato informace může být
zpřesněna (*P<sub>a</sub>* &lt; *P<sub>b</sub>*, *P<sub>a</sub>* &gt;
*P<sub>b</sub>*), pro jiné – nominální vlastnosti –je jediným
porovnáním, které nese informaci, pouze P-nerozeznatelnost. (\[60\])

Je možné nadesignovat, nastavit a provádět proces experimentálního
zjištění jedné nebo více hodnot vlastností, které lze odůvodněně
atribuovat nominální vlastnosti takovým způsobem, že stejné kritérium
„odůvodnitelnosti“ je aplikovatelné v obou případech? Věříme, že proces
„důvodné atribuce“ hodnoty vlastnosti *P<sub>x</sub>*, pro posuzovaný
objekt x, lze zamýšlet ve vědě o měření čistě strukturním způsobem,
následovně (\[60\]):

1.  S1 – Definujme množinu vlastností: množina *P\** vlastností
    *P<sub>i</sub>\** stejného druhu *P* tak, že když *i* ≠ *j*, tak
    *P<sub>i</sub>\** ≠ *P<sub>j</sub>\** pro všechna *P<sub>i</sub>*,
    *P<sub>j</sub>* patřící do *P\**. (\[60\])

2.  S2 – Určeme kritérium *P*-nerozeznatelnosti s referenčními
    vlastnostmi: kritérium je definováno, aby operativně zhodnotilo, že
    pro každou kandidátskou vlastnost *P<sub>x</sub>* existuje právě
    jedna referenční vlastnost *P<sub>i</sub>\** patřící do *P\** tak,
    že *P<sub>x</sub>* = *P<sub>i</sub>\**. Tom může vyžadovat vytvoření
    množiny S objektů si, každý z nich je realizující referenční
    vlastnosti *P<sub>i</sub>\**, tak, že zhodnocení je provedeno
    srovnáním objektů *x* ≈*P* *s<sub>i</sub>*, nebo může být
    strukturováno jako algoritmus, který rozeznává patterny
    *P<sub>i</sub>\**. (\[60\])

3.  S3 – Atributujeme hodnotu k *P<sub>x</sub>*: definované kritérium je
    aplikované, např. porovnáním kandidátského objektu *x* s objekty
    v *S* vzhledem k obecné vlastnosti *P*, tak, že jakmile je objekt
    nalezen takový, že *P<sub>x</sub>* = *P<sub>i</sub>\**,
    *P<sub>i</sub>\** je atributovaná jako hodnota
    *P<sub>x</sub>*. (\[60\])

Zaprvé, nejdůležitější je, že kroky S1–S3 jsou nezávislé na typu
zapojené vlastnosti, a tudíž se aplikuje stejně jako na nominální, tak
na poměrové kvantity. Fakt, že v druhém případě lze později přijmout
specifické techniky neeliminuje tyto společné rysy. (\[60\])

Zadruhé. Krok S1 je někdy považován za „konstrukci škály“. V případě
poměrových veličin, pro které existuje „přirozená nula“ vlastnost, to
může být provedeno zvolením „jednotkové“ vlastnosti, *P<sub>1</sub>\**,
a pak získat *P<sub>i</sub>\** konkatenací *P<sub>1</sub>\** *i*-krát
samu se sebou. Nominální vlastnost nemá „přirozenou nulu“, ani
konkatenaci, a tudíž tato procedura konstrukce nemůže být využita a
referenční vlastnosti v *P\** musí být explicitně uvedeny (to stejné
platí pro pořadové proměnné). (\[60\])

Zatřetí. Krok S2 obvykle zahrnuje proces „rozšiřování standardů“:
objekty s kterými kandidátské objekty lze porovnat nejsou ty původně
vytvořené („primární standardy“), ale nějaké vhodné kalibrované repliky,
aby se garantovala (metrologická) patrnost k *P\**. To zároveň ukazuje,
že kritický požadavek je stabilita referenčních vlastností v *P\**.
(\[60\])

Začtvrté. Zatímco obecná lingvistická forma hodnoty vlastnosti je
„*P<sub>i</sub>\** v *P\**“ (3,5 v Richterově škále), v případě
poměrových kvantit jméno jednotky, „*P<sub>1</sub>\**“, může být
považováno za jméno celé referenční množiny, hodnoty vlastností mohou
být označeny jako „*i* *P<sub>1</sub>*“ (3,5 m, 3,5 kg, atp.), což
vlastně znamená „*i* krát *P<sub>1</sub>\**“. (\[60\])

Zapáté. Nazvěme nominální evaluací proces S1–S3, když je aplikován na
nominální vlastnost. Potom nominální evaluace a klasifikace (zamýšlené
jako klusterování objektů podle vlastnosti) jsou odlišné procesy, a
zatímco klasifikace je přivozená nominální evaluací (dva objekty patří
do stejné třídy, pokud jsou evaluovány jako P-nerozeznatelné), opak
neplatí (např. klasifikace může být získána bez přechozí volby
referenční vlastnosti, a proto bez omezení návaznosti). (\[60\])

Zašesté. Dobrá kvalita předpokládána o výsledku měření je získána
vhodným designem, zřízením a prováděním procesu S1–S3, zvláště tedy:
(\[60\])

-   Vhodným rafinovaným kritériem P-nerozeznatelnosti, tak, že množina
    P\* referenčních vlastností obsahuje mnoho elementů (a hodnoty
    kvantit mají vyšší číslo signifikantních číslic v případě
    poměrových kvantit) (\[60\])

-   Výběrem stabilních a univerzálních referenčních vlastností (jako je
    rychlost světla ve vakuu, nebo náboj elektronu) (\[60\])

-   Produkcí stabilních primárních a pracovních standardů, a tak
    budováním vhodného řetězu návazností; experimentálně prováděným
    porovnáním v S3 pomocí vysoce kvalitních instrumentů, a tak
    zajišťováním objektivity výsledku. (\[60\])

Je zajímavé, že tyto podmínky jsou nezávislé na typu zapojených
vlastností. (\[60\])

Definice měření
===============

Na základě předchozí analýzy (\[61\], \[9\]) navrhuje, že objektivita a
intersubjektivita může být použita jako podmínka v operativní definici
konceptu reliabilní informace, a předpokládat tak, že nejsou pouze
nutnou podmínkou, ale také postačující pro charakterizaci měření. Tudíž
lze uvažovat nad následující definicí měření (se statutem pracovní
hypotézy):

„Měření je konceptuální a experimentální proces, který implementuje
morfní přiřazování hodnot vlastnostem a je schopný produkovat informace
o předdeklarované vlastnosti s určenou a prokazatelnou úrovní
objektivity a intersubjektivity.“

Tuto definici lze dekonstruovat:

-   Měření je proces, a ne výstup tohoto procesu; ten nazýváme *výsledek
    měření* (*measurement result*). (\[61\])

-   Měření produkuje informace o předdeklarované vlastnosti; výsledek
    měření je uváděný k dané vlastnosti, kterou je třeba změřit, a
    kterou nazýváme měřená vlastnost (*measurand*). (\[61\])

-   Měření zahrnuje jak konceptuální, tak experimentální aktivity; jak
    čistě konceptuální proces (jako myšlenkový experiment nebo
    analytické řešení matematického problému), tak ani čistě fyzický
    proces (jako transformace provedená transduktorem) nejsou měření,
    přestože mohou být (a bývají) jeho součástí. Konceptuální aktivity
    jsou potřeba pro definici měřené vlastnosti a pro vytvoření modelu
    empirického prostředí, ve kterém je samotné měření jako fyzický
    proces prováděno. (\[61\])

-   Měření implementuje přiřazování hodnot vlastnostem; cílem měření je
    reprezentovat informaci, která byla získána experimentálně jako
    hodnotu vlastnosti, tj. jako prvek z předdefinované množiny
    referenčních vlastností (nazývaných škála), či jako komplexní
    strukturu hodnot vlastností (např. jako pravděpodobnostní
    rozložení hodnot). (\[61\])

-   Měření implementuje morfní přiřazování; relace, které platí mezi
    vlastnostmi, jsou mapovány na relace mezi hodnotami vlastností,
    takže strukturní informace zůstává zachována. (\[61\])

-   Měření je schopné produkovat informace s určenou úrovní objektivity;
    výsledek měření vyjadřuje informaci o měřené vlastnosti a ne např. o
    názorech osob provádějících proces měření, nebo o stavu
    okolního prostředí. Měřící nástroje jsou designované a ovládané tak,
    aby byla garantovaná požadovaná úroveň objektivity, a to díky
    minimalizaci dopadu ovlivňujících vlastností. (\[61\])

-   Měření je schopné produkovat informace s určenou úrovní
    intersubjektivity; výsledky měření vyjadřují informaci, která je
    jednovýznamově interpretovatelná na různých místech v různém čase
    různými subjekty. Toho lze docílit kalibrací měřících nástrojů, což
    garantuje metrologickou návaznost výsledků měření. (\[61\])

-   Měření produkuje informace s prokazatelnou úrovní objektivity a
    intersubjektivity; tato úroveň je obvykle určena jako nejistota
    měření, která je konzistentně zvolena podle aktuálních informací
    experimentálně získaných s použitím měřícího systému na základě
    přijatého modelu pro empirické prostředí, ve kterém je
    měření prováděno. (\[61\])

Tvrdé a měkké měření
====================

\[TODO: přiřadit zdroje: \[75\], \[139\]\]

Fyzika zahrnuje řadu teorií, které popisují sítě vlastností, spojených
fyzikálními zákony. Existence takovýchto propojení má pro měření výhody:

-   Umožňuje systematickou validaci modelů měření; jeden atribut lze
    měřit více způsoby (\[X\]).

-   Poskytuje nástroj pro odvozená měření; \[TODO: příklad\] (\[X\]).

Protože mezi ne-fyzickými vlastnostmi podobné sítě chybí, je přiřazování
hodnot takovým vlastnostem považováno za *slabě definované* (\[X\]). To
vede k důrazu na (konstruktovou) validitu u měkkého měření (\[X\],
\[X\], \[X\]); nejdůležitější otázka je: „Opravdu měříme to, co chceme
měřit?“ (\[X\], \[X\], \[X\]). Účel této otázky je dvojí; připomíná
možnost definice atributu (Co je to délka? Co je to inteligence?).
Uvažme výsledky testů inteligence. Jejich výsledky lze interpretovat
jako hodnotu vlastnosti osoby, která test vyplnila… ale jako jaké
vlastnosti? Obvykle nechceme přijmout operacionální přístup
(„Inteligence je to, co měří testy inteligence.“ \[88, 89\]). Ten
využívá předmetrologický význam vlastnosti k tomu, aby nadesignoval test
a zároveň interpretoval jeho výsledky dost flexibilně na to, aby takto
definovaný koncept odpovídal něčemu v reálném světě. Přičemž můžeme
zjistit, že neodpovídá ničemu (\[84\]). Ale pokud poznáme, že komplexní
entita jako inteligence má celou řadu aspektů, o kterých nelze získat
informace s pomocí jednoho testu, tento atribut by měl dostat nové ad
hoc jméno „X“. Pak ale vyvstává otázka „proč měřit X?“. Odpověď „Protože
hodnoty X jsou užitečné, neboť přinášejí informaci o inteligenci“ vede
k problému s cirkularitou (\[61\]). Operacionální definice tedy vede
k tomu, že každý test měří něco jiného; inteligencí je pak tolik, kolik
je testů (\[88\]).

Druhý účel otázky o konstruktové validitě spočívá v tom, že jakmile je
atribut nějakým způsobem charakterizován, konkrétní vlastnost, kterou
chceme měřit, musí být rovněž definována, jako realizace atributu:
měřená vlastnost je konkrétní délka tohoto objektu či konkrétní
inteligence této osoby, za určitých podmínek. V tomto ohledu mají tvrdé
a měkké měření doplňující se rysy. V tvrdém měření jsou atributy obvykle
považovány za definovány předem, protože jsou vědomostní součástí
fyziky, a důraz je proto kladen na definici měřené vlastnosti a vývoj
vhodných metod měření, procedur a nástrojů pro určité měřené vlastnosti.
To, že fyzické vlastnosti jsou vzájemně propojené, a proto může být
měřená vlastnost závislá na jiných, ovlivňujících vlastnostech, dovoluje
konstruovat měřící systémy s vhodnými metrologickými rysy (citlivost,
selektivita, rozlišení, opakovatelnost<span
id="fnref34">\[^34^\](\#fn34)</span>,…) a zajistit kvalitu informací,
které produkují. Oproti tomu, při měkkém měření je snadné získat hrubá
data; většina měkkého měření je založena na počítání četností: počet
správných odpovědí v testu inteligence, počet řádků kódu, počet chyb,…
(\[5\]). Cílem pak je extrahovat z těchto dat informace o měřené
vlastnosti.

Z tohoto pohledu spočívá rozdíl mezi tvrdým a měkkým měřením v důrazu:

-   V tvrdém měření je měřená vlastnost realizací dobře definovaného
    atributu zapojeného do sítě dalších atributů, což zlepšuje význam
    výsledků měření, a zároveň zdůrazňuje fakt, že objektivita a
    intersubjektivita závisí na správné nadesignovaných a obsluhovaných
    měřících systémech. Je-li problém s definicí, je to definice měřené
    vlastnosti, ne atributu.

-   V měkkém měření je měřená vlastnost realizací atributu, ke kterému
    chybí ustanovená a dohodnutá definice a který není (anebo je
    pouze slabě) spojený s jinými atributy. To vytváří problém s jeho
    definicí a konstruktovou validitou. To je často řešeno snahou hledat
    konzistenci a invarianci s pomocí hledání statistických korelací
    s jinými pozorovatelnými vlastnostmi (nazývanými „indikátory“)
    s pomocí technik jako je regresní analýza, faktorová analýza, či
    strukturní modelování.

Konceptuální framework struktury měření
=======================================

Na základě analýzy v předchozích kapitolách, která potvrdila, že měření
je komplexní, na modelu založený cílený proces, (\[61\], \[144\],
\[145\]) navrhuje konceptuální framework, který zdůrazní strukturu
měření a znázorní jednotlivé dílčí aktivity. Takový framework je
založený na předpokladu, že každá empirická proměnná může být zpravidla
změřena vykonáním strukturálně ekvivalentních činností. Interpretuje
měření jako trojúrovňový hierarchicky strukturovaný proces, sestávající
se ze tří fází; každá z nich se skládá z různých činností, vykonávaných
pomocí úloh. Úlohy jsou plněny v přibližně časovém pořadí, ale protože
struktura frameworku je komplexní, mohou se vyskytovat zpětné vazby.

První fází je plánování, zaměřené na apriorní poznatky, zdroje a
omezení. Na jejím základě jsou provedeny tyto činnosti:

-   Určení cílů: měření je cílený proces zaměřený na získání
    spolehlivých informací, podle kterých lze činit rozhodnutí. Určení
    jeho smyslu proto poskytuje základ dalším činnostem. V průběhu
    nastavení cílů jsou identifikovány měřené objekty a jejich
    měřené vlastnosti. Je rovněž určeno minimální množství informace o
    měřené vlastnosti, které je potřeba k dosažení zvoleného účelu
    měření; často v podobě *cílové nejistoty měření*. (\[X\],
    \[61\], \[63\])

-   Modelování a design: operační model toho, co je zamýšleno měřit,
    design použitého měřícího systému a model vlivů prostředí na
    výsledky měření jsou konceptuálně nezávislé, ale operačně příbuzné
    úkoly, které je třeba vyřešit. Především, v rámci designu měřícího
    systému se a) v měkkém měření vytváří plán měření a detailní měřící
    procedura a b) v tvrdém měření se určuje měřící princip, metoda
    a procedura. (\[X\])

Druhou fází je provedení, která obsahuje tyto činnosti:

-   Nastavení: měřící systém kalibrovaný, takže jeho výsledky jsou
    navázané na standard; jsou nastavené podmínky pro vhodnou interakci
    s měřeným objektem, což může vyžadovat zásah do objektu, aby byla
    měřená vlastnost pro interakci dostupná. (\[61\])

-   Sběr dat: měřící systém interaguje s objektem a jsou získána
    hrubá data.

-   Získání informací a zpráva: hrubá data jsou zpracována, aby byl
    určen výsledek měření, obvykle obsahující jednu či více hodnot
    vlastnosti s vyhodnocením nejistoty. Výsledek měření je vhodně
    prezentován, aby mohl být dále interpretován. (\[61\])

V třetí fázi probíhá:

-   Intepretace: výsledek měření je využit k rozhodování (obvykle zda
    byl splněn cíl měření). Získaná informace z fáze provedení může být
    využita k validaci či vylepšení procesu měření. (\[X\])

Filozofické předpoklady
-----------------------

\[TODO: lépe zakomponovat, odstranit duplicity\]

Měření, jak jsme ho definovali v minulé kapitole, by nedávalo smysl,
pokud bychom nepředpokládali nějakou formu realismu.

Vědecký realismus chápe vědu jako způsob, jak získat pravý popis
reality; s tímto popisem se pojí metafyzické, sémantické a
epistemologické závazky (\[96\]):

-   Metafyzický závazek je, že v čase a prostoru existuje svět, a to
    nezávisle na tom, co si jakákoliv bytost mající vědomí myslí či
    vnímá; existuje pouze jeden takový svět a tudíž vše, co je reálné,
    je jeho součástí.

-   Sémantický závazek je, že vědecká tvrzení o světě je třeba brát jako
    popisující svět takový, jaký opravdu je, tj. vědecká tvrzení mají
    pravdivostní hodnotu.

-   Epistemologický závazek je, že takto interpretována, pravdivá
    vědecká tvrzení představují znalosti o světě.

Protože měření je chápáno jako akt vědeckého objevu, koncept měření
zahrnuje realismus: aby se měření mohlo uskutečnit, ve světě musí
existovat něco ke změření. Tvrdit, že atribut existuje, znamená tvrdit,
že instanciace tohoto atributu existuje nebo může existovat
v časoprostorově lokalizovaných objektech. Přestože s atributy lze
zacházet jako s abstraktními (pokud lze ignorovat nahodilé rysy těchto
instanciací), nejsou sami platonickými entitami, stojících mimo čas a
prostor; univerzálie existují pouze jako instanciované charakteristiky
časoprostorově lokalizovaných věcí nebo systémů (\[5\]).

◊

Veličiny jsou teoretické entity, interpretované jako objektivní
vlastnosti objektů (spíše než příhodné reprezentace nekvantitativního
světa). Veličiny jsou hlavním předmětem měření, vědeckých vysvětlení a
vztahů, jako jsou přírodní zákonitosti. (\[39\])

Vztahy mezi veličinami jsou popsané teoretickými zákonitostmi vědy a je
na vědcích, aby je objevili (spíše než aby je „vnutili“
nekvantitativnímu světu). (\[39\])

Měření je fyzický proces přibližného určení velikosti určité veličiny
určitého měřeného systému s kontextově určenou mírou přesnosti a
rozlišení (spíše než akt přiřazení čísel nekvalitativnímu světu jako
výpočetně vhodnou reprezentaci). (\[39\])

Veličiny, instanciované v určitém přírodním systému mají algebraickou,
topologickou, dynamickou a jinou strukturu, kterou můžeme určit a
zkoumat nezávisle na tom, jakým způsobem jsou veličiny v systému
aktualizovány. (\[39\])

Měření veličin je založené na základní fyzikální ontologii orientované
na objekty, která člení empirický svět na čtyři komponenty (\[39\]):

-   Měřený systém – dynamicky a pravděpodobnostně autonomní, izolovaný
    přírodní systém, jehož charakteristické veličiny chceme měřit.
    „Autonomie“ znamená, že interakce systému s prostředím může být
    ignorována, či popsána jednoduchým způsobem. Pojem měřeného systému
    nevyhnutelně zahrnuje příslušně idealizace a abstrakce. Kromě částic
    a těles a jejich tříd, měřené systémy mohou mít podobu substancí,
    polí nebo jakýchkoliv podob energie a hmoty, obdařených měřitelnými
    vlastnostmi, které jsou instanciovány v určitém množství, míře nebo
    jinak rozlišitelných manifestacích. Konkrétní vykreslení měřeného
    systému zahrnuje specifikaci jeho stavebních částí, struktury,
    vzájemného propojení a dynamiky. (\[39\])

-   Měřící nástroj – Jednoduchý měřící nástroj je vyrobený objekt (např.
    odměrka), který podle určité zákonitosti transformuje měřenou
    veličinu, instanciovanou měřeným systémem, do asociované mediační
    veličiny, která je vhodná pro další zpracování a zobrazení či
    zaznamenání výstupní hodnoty pomocí ručičky či displeje, což je
    kauzálně propojeno s velikostí měřené veličiny. Aby byly výsledky
    měření smysluplné, veličiny musí být specifikovaný koherentním
    systémem dimenzí a jednotek, které dovolují opakovatelné porovnání
    výsledků získaných jinými měřícími nástroji na jiném místě a
    v jiném čase. (\[39\])

-   Pozorovatelé – Běžně je akt měření kompletní, jakmile je záznam
    měřicího přístroje percepčně identifikován v podobě ručičky či
    nápisu na displeji; ale protože výsledky měření mohou být neomezeně
    ukládány (ať už analogově či digitálně), je třeba odlišit skutečného
    pozorovatele od záznamového zařízení. (\[39\])

-   Prostředí – Tato komponenta se sestává se zbytku okolního světa,
    který nespadá pod výše popsané komponenty. (\[39\])

Fáze 1 – Plánování: určení cílů
-------------------------------

Když se díváme na teploměr a přemýšlíme, jestli bude třeba si obléknout
kabát, nebo když vážíme ingredience, abychom upekli bábovku, tak měříme
proto, abychom se lépe rozhodli. Bude nám zima? Použili jsme dost mouky?
Aby bylo měření užitečné, je třeba na základě předchozích znalostí určit
cíle měření. Klíčová otázka tak není „Co chceme měřit?“ ale „Proč?“
(\[61\])

Účelem měření je tvrzení, které přesně vyjadřuje tyto cíle, a pro jeho
definici je třeba obvykle získat informace o následujících pěti
oblastech (\[61\]):

1.  Měřený objekt (např. těleso jako stůl, komponenta hardwaru systému,
    osoba, software typu textový editor, proces údržby, atp.).

2.  Smysl („proč“) – motivace k měření.

3.  Atribut („co“) – obecná vlastnost objektu, která nás zajímá; může to
    být i koncept vysokoúrovňové abstrakce.

4.  Perspektiva („kdo“) – pohled, ze kterého uživatel výsledků měření
    definuje cíle (např. vztah zákazníka k vlastnostem měřeného objektu)

5.  Prostředí – empirické prostředí, kde očekáváme, že se měřený objekt
    vyskytuje (venkovní/vnitřní prostory, výrobní proces, apod.)

Definice účelu měření by vždy měla zahrnovat identifikaci nejen měřeného
objektu, ale hlavně měřeného atributu; je třeba poznat, které vlastnosti
objektu by měly být měřeny, abychom získali informace ke splnění cíle
měření.

#### Definice atributu

Jakým způsobem určit a definovat atribut, který chceme měřit? Příkladem
může být Mohsova škála tvrdosti minerálů (\[109\]). Mohs při konstrukci
škály navrhl vztáhnout tvrdost minerálů k jejich schopnosti poškrábat
jiné minerály. Vybral proto deset minerálů a přiřadil jim čísla od jedné
do desíti podle reprezentační podmínky, že menší čísla patří měkčím
materiálům, tj. těm, které jsou poškrábány minerály s vyšším přiřazeným
číslem. Každý prvek této pořadové škály funguje jako standard měření a
číslo jemu přiřazené jako hodnota tvrdosti. S pomocí této referenční
škály je možné určit tvrdost libovolného dalšího materiálu: předpokládá
se, že má stejnou tvrdost jako nejtvrdší standard, který onen materiál
je schopen poškrábat, nebo jako nejměkčí standard, který je schopen
poškrábat daný materiál.

Tento příklad dobře ilustruje rozličné kroky, které je při definování
atributu nutné splnit. Konstrukce referenční škály měřená je založena na
reprezentační teorii měření a vyžaduje (\[61\]):

-   Identifikovat třídu objektů vykazující vlastnosti, které jsou
    instancemi atributu.

-   Identifikovat empirické relace mezi objekty, které
    charakterizují atribut.

-   Definovat referenční škálu, tj. určit množinu objektů
    předpokládaných jako standardy a schopných reprezentovat možné
    jednotlivé vlastnosti a přiřadit jim hodnoty vlastností tak, aby
    zachovávaly empirické relace mezi objekty.

-   Implementovat navrhnutou referenční škálu.

-   Navrhnout alespoň jeden postup pro přiřazení hodnot vlastnostem
    objektů, které nejsou zahrnuty v referenční škále, konzistentně s
    existujícími empirickými relacemi.

> Při hledání vhodné třídy objektů je dobré nejdříve vyzkoušet omezenou
> množinu, a pokud se měření podaří, postupně ji rozšiřovat. Například,
> při měření hlasitosti zvuku bychom mohli zvážit třídy: čisté tóny o
> frekvenci 1000 Hz, čisté tóny jakékoliv frekvence, stacionární zvuky,
> nestacionární zvuky (\[66\]).

V principu lze daný atribut definovat různými způsoby. Teplota je
klasický příklad: může být definována na základě pořadové relace „aspoň
tak horký jako“ když se dotýkáme dvojic objektů, nebo na základě změny
výšky kapaliny v teploměru. Různé empirické relace mohou odpovídat
různým typům škál, nebo škálám stejného typu s různou nejistotou. Když
se zabýváme novým atributem, konstrukce referenční šály je kritický
krok, který následně ovlivňuje další kroky měření. Proto je často
výhodné používat postupnou strategii: nejdříve bereme v úvahu empirické
relace dávající pořadové škále; pokud je měření úspěšné (tj.
výsledky měření vedou k lepšímu pochopení atributu), škálu lze vylepšit
rozšířením jejího rozpětí, vylepšením rozlišení či použitím standardů
s nižší nejistotou. Nebo lze na základě dalších empirických relací
vytvořit silnější intervalovou škálu, či zcela novou pořadovou škálu
(např. místo škrábání jako empirické relace tvrdosti lze použít
vtisknutí), přičemž vzájemný souhlas škál poslouží jako jejich validace
(\[66\]).

Referenční škálu můžeme rovněž zkonstruovat nepřímo, derivací ze známých
funkčních vztahů spojujících nový atribut skrz funkční relace k jiným,
již měřitelným atributům, jejichž škály byly ustanoveny dříve.

> Předpokládáme-li, že hmotnost *m*, délka *l* a čas *t* jsou
> fundamentální atributy, z těchto souvisejících škály může být odvozena
> škála pro sílu *F* na základě zákona *F* = *ma*, kde *a* je zrychlení,
> dimenzionálně délka krát čas na mínus druhou, pevného tělesa o
> hmotnosti *m* vystaveného síle *F*.

Fáze 1 – Plánování: modelování a design
---------------------------------------

Modely popisují objekty pouze z určitého pohledu a zanedbávají detaily,
které pokládají za zbytečné. Mohou být vytvořeny pomocí různých nástrojů
(např. rovnice, diagramy, mapování, atp.) a ukazují, jak se různé jeho
komponenty objektů vztahují jedna k druhé, a to takovým způsobem, aby se
tyto vztahy daly analyzovat a pochopit.

Modely jsou nebytné jak pro plánování měření, tak pro jeho intepretaci.
Cílem modelů měření je popsat všechny entity v experimentálním
uspořádání, které mají vliv na získaná data, tj. měřený objekt, měřicí
systém, experimentální prostředí a jejich vzájemné interakce, souhrnně
nazývaných kontext měření. Jako každý model poskytuje model měření pouze
částečný popis kontextu měření; kvůli nevyhnutelné aproximaci mohou být
potenciálně užitečné informace ztraceny. Množství informací o měřeném
atributu omezují vlastnosti a interakce, které nejsou identifikovány
(protože si nejsme vědomi, že mohou významně ovlivnit naměřená data, a
chybně je nezahrneme do modelu) nebo modelovány (protože jsme očekávali,
že brány v úvahu samostatně mají zanedbatelný efekt na naměřená data).
To má pochopitelně vliv na výsledek měření; nejistota měření tak vzniká
již v plánovací fázi při modelování, před fází provedení – která je
obecně považována za hlavní zdroj nejistoty.

Nejistota je v měření nevyhnutelná a to, zdali ji zahrneme do závěrečné
zprávy, nebo se rozhodneme, že je zanedbatelná, musí být učiněno na
základě pragmatických kritérií. VIM (\[X\]) stanovuje jasně: „Je-li
nejistota měření považována za zanedbatelnou vzhledem k nějakému účelu,
výsledek měření lze vyjádřit jako jednu naměřenou hodnotu vlastnosti.
V mnoha oblastech je toto obvyklý způsob vyjádření výsledku měření.“

Evaluace nejistoty měření je klíčový úkol při tvorbě modelů měření, a
obzvláště u soft měření je velmi těžké odhalit všechny její zdroje. U
fyzikálních atributu se modely mohou opřít o zavedenou síť teorií, ale u
*soft* měření jsou atributy často příliš abstraktní a komplexní a tudíž
nejasně vymezené, a rovněž jim chybí validní relace k jiným atributům.
V každém případě však musí použitý model zajistit, aby hrubá data
obsahovala dost informací pro dosažení cíle měření.

Nyní si proto rozebereme jednotlivé úkoly zahrnuté v tvorbě modelu
měření. Zaměříme se na to, jaký vliv mají na množství informace obsažené
ve výsledku měření.

### Definice měřeného atributu a definiční nejistota

Vlastnost objektu, kterou se snažíme změřit, je instancí definovaného
atributu. Definice měřeného atributu má klíčovou roli pro všechny
aktivity související s procesem měření. Je založená na dostupných
znalostech o vztazích s jinými atributy objektu či prostředí, které
mohou ovlivnit výsledek měření a jeho intepretaci; je třeba popsat
všechny předpoklady a podmínky (které často musí být standardizované) za
kterých můžeme atribut měřit, abychom získali jednoznačnou informaci.
Vlastnosti kontextu měření lišící se od měřené vlastnosti, které mohou
vzhledem k cílové nejistotě významně ovlivnit hrubá data, jsou nazývány
ovlivňující vlastnosti (\[VIM\], \[67\]) a musíme je zahrnout do modelu
měření, včetně vzájemných interakcí. Například, efekt vlastností
prostředí na hrubá data může být zanedbatelný a proto není třeba ho
modelovat, nebo naopak některé z nich je třeba modelovat a rovněž měřit.
V tomto případě je získána definice měřeného atributu v detailnější
podobě, např. „délka objektu za teploty *T* a atmosférického tlaku *P*“.
Vlastnosti zahrnuté v modelu měření jsou reprezentovány pomocí
matematických proměnných, zatímco jejich vzájemné vztahy jsou
reprezentovány pomocí matematických vztahů mezi proměnnými; popis těchto
vztah může být deterministický i nedeterministický (jako stochastický či
*fuzzy*).

Definiční nejistota je podíl nejisty měření vznikající tím, že máme
k dispozici pouze určité množství informací určené definicí měřené
veličiny. To může být způsobeno díky vlivům vlastností prostředí na
měřenou vlastnost. Definiční nejistota je spodní mez nejistoty měření,
takže je zbytečné snižovat jiné druhy nejistot na nižší úroveň. V *soft*
měření má definiční nejistota větší vliv než ostatní nejistoty.

> Uvažme měření délky kovové tyče. Je známo, že délka kovových objektů
> závisí na jejich teplotě; ta tedy může být ovlivňující vlastnost.
> V závislosti na zvolené cílové nejistotě, máme dvě možnosti, jak
> vytvořit model měření: 1) Teplota je „skrytá“ v definici měřené
> veličiny, jejíž definiční nejistota by měla brát v úvahu tuto
> podurčenost, nebo 2) Teplota je explicitně zahrnuta do definice měřené
> veličiny, které je poté specifikována jako např. „délka za (referenční
> teploty) 0 °C“.
>
> Větší specificita druhé možnosti sice umožňuje získat hodnoty měřené
> veličiny s nižší nejistotou, ale vyžaduje systém pro kontrolu teploty
> anebo měření teploty a vhodný model pro korekci jejích účinků, když se
> skutečná a referenční teplota liší.

### Model měřícího systému, přístrojová a interakční nejistota

Měřicí systém se skládá z jednoho nebo více měřicích přístrojů a často
dalších komponent, sestavených, adaptovaných a nastavených tak, aby
produkovaly výsledky měření (\[141\], \[VIM\]). Jádrem měřicího systému
je obvykle transduktor, který převádí vstupní vlastnosti do výstupní
vlastnosti, zvané indikace. Hodnoty indikace a hodnoty měřené vlastnosti
jsou v relaci *many-to-many* (protože jedna hodnota indikace může
odpovídat více hodnotám měřené veličiny, ale rovněž jedna hodnota měřené
veličiny může být získána z více hodnot indikací); to je známkou
nejistoty. Z tohoto vztahu lze vytvořit funkční mapování v podobě
kalibrační křivky, která asociuje každou hodnotu indikace s naměřenou
hodnotou (\[VIM\]).

Transdukční chování měřicího systému je charakterizováno několika
parametry (dle \[VIM\]):

-   Citlivost – podíl změny indikace měřicího systému a odpovídající
    změny hodnoty vlastnosti, která je měřena.

-   Selektivita – schopnost poskytovat naměřené hodnoty vlastností,
    které jsou nezávislé na jiných vlastnostech měřeného objektu.

-   Rozlišení – nejmenší změna vlastnosti, která je měřena, která
    způsobí rozeznatelnou změnu v odpovídající indikaci.

-   Stálost – schopnost udržovat metrologické vlastnosti
    konstantní v čase.

Výkon měřicího systému je ovlivněn těmito a dalšími parametry
(přístrojová chyba, mrtvé pásmo, reakční čas, šířka frekvenčního
pásma…), které lze syntetizovat pomocí (\[VIM\]):

-   Lokační statistiky nazývané pravdivost měření, která vyjadřuje
    schopnost měřicího systému udržovat stav kalibrace a tudíž
    produkovat nezkreslené hodnoty.

-   Disperzní statistiky nazývané preciznost měření, která vyjadřuje
    schopnost měřicího systému produkovat konstantní hodnoty za různých
    podmínek opakovatelnosti.

Pravdivost a přesnost mohou být syntetizovány pomocí přesnosti měření,
která zprostředkovává celkovou metrologickou informaci o měřicím sytému
využívaném v daném procesu měření. Díky kalibraci je tato celková
informace reprezentována jako nejistota měření:

-   Přístrojová nejistota měření – vycházející jak z modelu měřicího
    systému, tak z modelu jeho interakcí s prostředím. Spodní mez
    přístrojové nejistoty je kalibrační nejistota, tj. nejistota získaná
    kalibrací použitých přístrojů. Každý rozdíl mezi podmínkami,
    v jakých se přístroj nachází při kalibraci a při použití, zvyšuje
    přístrojovou nejistotu.

-   Interakční nejistota, vznikající díky interakci mezi měřeným
    objektem a měřicím systémem; specifická interakce může ovlivnit stav
    měřeného objektu, který se může lišit od nominálních podmínek.

Tyto zdroje nejistoty, spolu s definiční nejistotou, jsou přítomné při
každém měření a jejich hodnota může, a měla by být odhadnuta během fáze
plánování a kontrolována během fáze provedení. Pokud je jedna či více
ovlivňujících vlastností neidentifikována (a nezahrnuta v modelu měření
a nekontrolována), informace poskytnutá měřicím systémem může být
špatná. Tyto patologické výsledky musíme odhalit a odmítnout; pokud
věříme, že přsto obsahují užitečné informace, měli bychom vylepšit model
měření (to může nastat např. při objevení nového fyzického fenoménu).

### Hierarchie modelů a úrovně formálních znalostí

Při měření fyzikálních veličin nám znalost teorie dovoluje vytvářet
hierarchie modelů s narůstající komplexitou. To umožňuje lepší popis
kontextu měření a větší významnost výsledků měření. Metamodel struktury
měření fyzických vlastností má následující charakteristiky (\[68\]):

-   Vlastnosti nejsou považovány za inherentní rysy empirických objektů,
    ale za konstituující komponenty modelů: modely určují vlastnosti a
    jakákoliv experimentální aktivita cílená na extrakci informací o
    objektech vyžaduje předběžnou popisnou aktivitu.

-   Modely jsou zaměřené na cíl a nejsou inherentně rysy modelovaných
    objektů, ačkoliv modely nižších úrovní abstrakce jsou
    často implicitní.

-   Jak úroveň abstrakce stoupá, vztah mezi modelem a modelovaným
    objektem je více a více skrytý.

-   Hierarchický řetěz modelu je takový, že modely nižší úrovně znalostí
    jsou embedované a často skryté (např. protože jsou
    implicitně předpokládané) modely vyšší úrovně: model vyšší úrovně
    implikuje všechny modely nižší úrovně, takže když je model nižší
    úrovně změněn, model vyšší úrovně musí být adaptován či nahrazen.

Koexistence různých (nebo alespoň částečně nezávislých) teorií umožňuje
aplikaci různých metod měření. Například objem válce lze odvodit
změřením výšky a průměru (geometrický objem) nebo změření hmotnosti a
hustoty (mechanický objem). Naopak, pokud se zabýváme měřením v *soft*
systémech, teorie o měřeném atributu obvykle nejsou dostupné. Následkem
toho je struktura modelu založená na různých úrovních znalostí zřídkakdy
možná. Rovněž, jakmile je model měřené veličiny ustanoven, nemusí být
lehké ukázat, zdali měření založené na tomto modelu může poskytnout dost
informací pro dosažení cíle měření.

### Analýza a vyjádření nejistoty

Ve výsledku měření by vlastnost neměla být reprezentována jedinou
hodnotou. Naopak bychom měli poskytnout množinu hodnot, které lze
vlastnosti odůvodněně přisoudit, spolu s jakoukoliv další dostupnou
relevantní informací. Teorie pravděpodobnosti, a především pojem náhodné
proměnné, umožňuje s takto pojatým výsledkem měření zacházet efektivně.
Náhodná proměnná *X* je proto doporučená (\[VIM\]) k modelování výstupu
procesu měření; související funkce hustoty pravděpodobnosti
(*probability density function*, PDF) popisuje rozložení možných hodnot
vlastnosti. U atributů definovaných alespoň na intervalové škále a
modelovaných jako gaussovská náhodná proměnná lze výsledek měření
vyjádřit pomocí prvních dvou momentů PDF, tj. očekávané hodnoty a
směrodatné odchylky. Poslední dobou vědci navrhují formalizovat
nejistotu měření pomocí ne-pravděpodobnostních frameworků, obzvláště
v kontextu matematické teorie důkazu \[69\], *fuzzy* teorii množin \[70,
71\] nebo teorie náhodných *fuzzy* proměnných \[72\].

Výsledek měřený je obvykle poskytován jako jedna hodnota vlastnosti a
nejistota měření; vyjádřené pomocí náhodné proměnné modelující výstup
procesu měření: naměřená hodnota je odhad očekávané hodnoty *x*, a
nejistota měření je popsána pomocí směrodatné odchylky σ(*x*). Tyto
parametry se naměřená hodnota a standardní nejistota měření (\[VIM\]).

V průběhu plánování měření lze nejistotu evaluovat s použitím apriorně
dostupných údajů (např. specifikace přístroje, kalibrační certifikáty,
zkušenosti a obecné vědomosti designéra měření, atp.). Související
procedury jsou nazývány vyhodnocení nejistoty měření způsobem B a
související standardní nejistota měření je označena
*u<sub>B</sub>*(*x*). Jakmile jsou dokončeny experimentální aktivity a
jsou dostupná získaná data, nejistotu měření lze vyjádřit rovněž
způsobem A, tj. statistickými technikami aplikovanými na indikace či
naměřené hodnoty. Související standardní nejistota měření je označena
*u<sub>A</sub>*(*x*). Typy A a B obecně souvisejí s náhodnými
fluktuacemi a nekompletními znalostmi zprostředkovanými modelem měření.
Tudíž náhodné proměnné popisující tyto vlivy je možno považovat za
nekorelované. Z toho plyne, že odhad směrodatných odchylek výstupu
měření, nazývaný kombinovaná standardní nejistota měření
**u<sub>C</sub>**(*x*), se dá vyjádřit jako:

![u\_{c} = \\sqrt{u\_{a}\^{2}(x) + \\ u\_{b}\^{2}\\left( x
\\right)}](http://chart.apis.google.com/chart?cht=tx&chl=u_%7Bc%7D%20%3D%20%5Csqrt%7Bu_%7Ba%7D%5E%7B2%7D%28x%29%20%2B%20%5C%20u_%7Bb%7D%5E%7B2%7D%5Cleft%28%20x%20%5Cright%29%7D "u_{c} = \sqrt{u_{a}^{2}(x) + u_{b}^{2}\left( x \right)}")
Pokud je výsledek měření využíván v nějakém procesu rozhodování, může
být výhodné ho reprezentovat jako interval, který zahrne dost velký
zlomek *p* rozložení hodnot, které lze odůvodněně přisoudit atributu.
Zlomek *p* je nazýván pravděpodobnost pokrytí nebo jako úroveň
spolehlivosti (\[VIM\]). Interval představující výsledek měření je
obvykle vyjádřen jako *x* ± *U*(*x*): je centrovaný okolo naměřených
hodnot *x* a jeho půl–délka *U*(*x*) se nazývá rozšířená nejistota
měření. Tento parametr je produktem kombinované standardní matematické
nejistoty *u<sub>C</sub>*(*x*) a přiměřený koeficient měření, tj. např.
*U*(*X*) = *ku<sub>C</sub>*(*x*). Hodnota koeficientu *k* je zvolena na
základě vyžadované pravděpodobnosti pokrytí *p*, a obvykle je v rozmezí
2–30 (\[VIM\]).

### Cílová nejistota a komplexita modelu měření

Aby šlo výsledky měřením efektivně použít k dosahování cílů měření, musí
zprostředkovávat určité minimální množství informací o měřeném atributu.
To je určeno během fáze určení cílů tím, že je zvolena akceptovatelná
horní mezí *u<sub>T</sub>(x)* nejistoty měření, tj. cílová nejistota
měření. Při vytváření modelu měření je třeba garantovat, že očekávaná
nejistota měření bude nižší než cílová nejistot. Nejistota měření může
být vždy snížena přidáním dalších úrovní detailů, např. zvýšením počtu
ovlivňujících vlastností, zlepšením přesnosti matematických vztahů nebo
zúžením rozsahů povolených hodnot pro ovlivňující vlastnosti. Nicméně,
tímto způsobem se zvyšuje komplexita modelu měření, která závisí na
počtu modelovaných vlastností, výpočetní náročnosti modelovaných vztahů
a požadavcích na kontrolu ovlivňujících vlastností. Vysoká komplexita
modelu vede k sofistikovaným procedurám měření, které musí být
definovány zkušeným designerem a prováděny zkušenými experimentátory.
Následkem toho může být měření příliš drahé a náklady nemusí být
obhajitelné dosáhnutím zamýšleného cíle. Navíc, další množství získaných
informací může přesahovat požadavky specifikovanými cílovou nejistotou
měření – což je činí zbytečnými. Na druhou stranu, množství informací
dostupných při použití málo komplexního modelu nemusí být dostačující
pro dosažení cíle měření, v případě že nejistota měření převyšuje
specifikovanou cílovou nejistotu měření. Z toho plyne, že návrh
vyčerpávajícího modelu měření není cílem fáze modelování. Vhodný model
měření vybírá jen takové aspekty kontextu měření, které jsou relevantní
pro plnění cílů měření. Výběr vhodného modelu musí zvážit následující
(\[61\]):

-   Množství informací zprostředkovaných o měřené vlastnosti by mělo
    stačit pro to, aby se na jejich základě dalo činit rozhodnutí, tj.
    nejistota měření musí být menší než cílová nejistota s danou
    úrovní spolehlivosti.

-   Mělo by být alokováno minimální množství zdrojů kvůli jak
    ekonomickým, tak technickým omezením.

Výběr modelu měření vykazujícího minimální komplexitu, která uspokojí
omezení představované cílovou nejistotou, může být velmi těžký úkol,
obzvláště pro vysoce přesné a komplexní měření.

### Postup pro výběr vhodného modelu měření

Pro tvrdé i měkké měření, výběr modelu měření může být učiněn podle
následující iterativní procedury, inspirované Postupem pro kontrolu
nejistoty (*Procedure for Uncertainty Management* (PUMA)), který vychází
z mezinárodního standardu ISO/TS 14253–2 (\[73\]):

1.  Specifikujte všechny dostupné apriorní informace, omezení a
    dostupné zdroje.

2.  Specifikujte cílovou nejistotu *u<sub>T</sub>*(*x*).

3.  Identifikujte a modelujte měřený atribut, měřicí systém a
    experimentální prostředí.

4.  S použitím apriorní informace dostupné a vyhodnocením nejistoty
    měření způsobem B zhodnoťte definiční nejistotu
    *u<sub>def</sub>*(*x*); berte přitom v potaz efekty prostředí.

5.  Pokud *u<sub>def</sub>*(*x*) &gt; *u<sub>T</sub>*(*x*) tak a) je-li
    to dovoleno uloženými omezeními a dostupnými zdroji, vraťte se ke
    kroku 3 a vylepšete model měření tak, aby snížil vliv různých zdrojů
    definiční nejistoty počínaje těmi nejvíce relevantními, nebo b)
    vraťte se ke kroku 2 a zvyšte cílovou nejistotu měření, jinak c)
    ukončete postup, neboť problém nemůže být vyřešen.

6.  S použitím dostupných apriorních informací a vyhodnocením nejistoty
    měření způsobem B identifikujte a zhodnoťte interakční nejistotu
    *u<sub>int</sub>*(*x*) a přístrojovou nejistotu
    *u<sub>instr</sub>*(*x*).

7.  Zhodnoťte celkovou nejistotu měření *u<sub>B</sub>*(*x*)
    zkombinováním *u<sub>def</sub>*(*x*), *u<sub>int</sub>*(*x*) a
    *u<sub>instr</sub>*(*x*).

8.  Pokud *u<sub>B</sub>*(*x*) &gt; *u<sub>T</sub>*(*x*), tak a) je-li
    dovoleno uloženými omezeními a dostupnými zdroji, vraťte se ke kroku
    3 a vylepšete model měření tak, aby se snížil vliv rozličných zdrojů
    nejistoty počínaje těmi nejvíce relevantními, nebo b) se vraťte ke
    kroku 2 a zvyšte cílovou nejistotu měření, jinak c) ukončete postup,
    neboť problém nemůže být vyřešen.

9.  Vhodný model měření je nalezen.

Tento postup spoléhá na apriorně dostupné informace a vyhodnocení
nejistoty měření způsobem B. Jakmile jsou dokončeny experimentální
aktivity a jsou k dispozici změřené hodnoty, lze vyhodnotit kombinovanou
standardní nejistota měření *u<sub>C</sub>*(*x*). Poté je třeba tuto
nejistotu opět porovnat s *u<sub>T</sub>*(*x*), za účelem kontroly
validity výsledků měření; je-li to nutné, je možno vylepšit model
měření, redesignovat měřicí systém a znovu provést experimentální
aktivity.

### Význam měření a validita měření

S nejistotou měření, obzvláště tou definiční, souvisí i významnost
měření. Jejím základem je otázka „Měříme správnou vlastnost správným
způsobem?“, která se jinými slovy ptá, zda výsledek měření poskytne
informace užitečné pro dosáhnutí zamýšleného cíle měření. Význam měření
odkazuje k vhodnému popisu kontextu měření, a přesněji k vhodné definici
měřeného atributu. Může být zlepšen pouze lepším pochopením empirického
prostředí měřené veličiny.

Odlišný, ale propojený k významnosti měření, je koncept validity měření.
Podle \[VIM, 74\] je proces měření validován poskytnutím objektivních
důkazů, že jeho výsledky naplňují zamýšlený cíl s vhodnou úrovní
spolehlivosti. Otázka validity je „Měříme správnou vlastnost správným
způsobem a se správnou nejistotou?“. Být validním znamená, že měření je
rovněž významné a jeho nejistota měření je menší než cílová nejistota, a
to vše s danou úrovní spolehlivosti.

Význam měření může být potvrzen ve fázi intepretace, s ohledem na
výsledky měření, nebo s použitím teoretických úvah ve fázi modelování a
designu. Validace měření může být dosáhnuta pouze ve fázi interpretace,
protože kvůli své definici vyžaduje získaná empirická data. Když se
zabýváme fyzikálními vlastnostmi, existence teorií a již ustanovených
metod měření stejného atributu dovoluje jejich vzájemnou validaci, což
zajišťuje validitu implementovaného procesu měření. V mnoha případech
jsou aplikované teorie ověřovány po staletí, a jakákoliv kontradikce by
vyvolala snahy vědců interpretovat nevysvětlená data. Naopak při měření
*soft* vlastností často existuje jediná cesta, jak dosáhnout výsledků
měření, a tudíž vzájemná validace není možná. Následující dvě metody
prokazování významnosti měření mohou být použity místo toho:

1.  Empirická významnost, použitá k dosažení podpůrného důkazu, že
    výsledky měření poskytují informace o specifické vlastnosti. Např.
    statistické techniky jako lineární regrese nebo korelační analýza
    mohou podpořit předpoklad, že měření dané vlastnosti může poskytnout
    informaci o jiné neměřené vlastnosti. Podobné empirické důkazy,
    přestože nutné, nejsou obecně dostačující k potvrzení
    významnosti měření.

2.  Teoretická významnost, která dovoluje potvrdit, že struktura
    designovaného procesu měření nenarušuje žádnou nezbytnou
    charakteristiku řádně považovanou za měření.

Dále si uvedeme některé důvody omezující významnost měření.

Konstruktová významnost odkazuje na limity operacionální definice
reprezentující měřenou vlastnost a vztahuje se k otázce: „Měříme vlastně
to, co chceme měřit?“ Když je měřená vlastnost na vysoké úrovní
abstrakce, může být velice těžké rozpoznat, zdali určitá definice pro
měřenou vlastnost je významná, nebo ne. Může být dokonce ještě
složitější vylepšit ji nebo vytvořit novou a významnější definici.

> Existují různé testy inteligence. Nicméně v mnoha situacích výsledky
> testu nemusí být užitečné pro předpovězení schopnosti dané osoby řešit
> problémy (\[75, 76\]).

Obsahová významnost odkazuje k míře, do jakého operacionální definice
měření pokrývá rozsah různých aspektů v ní zahrnutých (\[77\]).

> Test nadesignovaný pro zhodnocení dovednosti softwarového inženýrství
> nemusí být omezen na evaluaci pouze programovacích schopností, ale měl
> by obsahovat rovněž ohodnocení schopnosti řízení procesu.
>
> Je-li naším cílem zkontrolovat správnou operaci pístu pohybujícího se
> ve válci, jedno změření jejich průměrů může mít malou významnost a
> mohlo by vést k chybným rozhodnutím. Jedno změření nemůže zajistit
> cirkulární profil dvou objektů.

Významnost konzistence odkazuje ke strukturálním omezením vyplývajícím z
reprezentační teorií. Ty vyžadují, aby škály měření použité pro atribut
byly homomorfizmem, to je mapování ve kterém empirické relace mezi
individuálními vlastnostmi jsou zachovány v abstraktních vztazích mezi
hodnotami vlastností (\[X\]). Tato podmínka reprezentace nám dovoluje
vyjádřit symbolickými termíny empirické relace nastávající mezi
individuálními vlastnostmi. Tudíž, konzistence představuje nutnou
podmínku, aby použitá definice skutečně zachycovala aspekty měřeného
objektu, které hledáme, a tak zachovávala chování vykazované
individuálními vlastnostmi v empirickém světě. Obzvláště pokud se
zabýváme *soft* měřením, empirické relační systémy jsou často
analyzovány příliš rychle; postupy získávání dat jsou definovány a
implementovány bez zkoumání vztahů mezi empirickými vlastnostmi, které
se chystáme měřit. Výsledkem může být, že skutečný význam získaných dat
není jasný.

Významnost procesní konzistence odkazuje ke vztahu, který spojuje dvě
nebo více vlastností při nepřímém měření. Základní problém v tomto
případě je, zda hodnoty vrácené vztahem skutečně reprezentují informaci
o měřeném objektu. Na rozdíl od fyzikálních měření, když se zabýváme
*soft* vlastnostmi, přímo měřené vlastnosti mohou být získány často
s vysokou přesností s pomocí jednoduchých aktivit (např. počet řádek
kódu určitého softwaru), ale jejich propojení s měřeným atributem je
často neznámé.

> Předpokládejme, že změříme průměr *d* cylindrického objektu. Můžeme
> pak spočítat π*d*, ale pouze znalost teorie známé jako geometrie
> garantuje, že spočítaná hodnota je empirický smysluplná a
> zprostředkovávající informaci o obvodu válce.
>
> Předpokládejme, že jsme schopni přímo měřit hmotnost *m* a zrychlení
> *a* fyzického objektu. Součin *F* = *ma* může být vyhodnocen a díky
> známé teorii fyzikálního zákona, získaný výsledek zprostředkovává
> informaci o jiné vlastnosti, aplikované síle. Ale když nemám žádné
> apriorní informace o empirické významnosti výsledku získaného
> zpracováním přímo změřené vlastnosti, co můžeme tvrdit? Například, co
> o výsledku vztahu *x* = *m* + *a*? Má empirický význam? Protože díky
> znalosti klasické fyzikální teorie můžeme říct, že fyzická vlastnost
> odpovídající *x* neexistuje; to je základní výsledek dimenzionální
> analýzy, vyžadující, aby vlastnosti měly stejné fyzikální dimenze,
> pokud je chceme sčítat.

Teorie typů škál (\[X\]) popisuje škálová omezení, aby šlo aplikovat
operátory, což tudíž vede k významnosti konzistence vztahů zahrnujících
hodnoty vlastností (\[78\]). Například, čistě ordinální vlastnosti nelze
sčítat nebo násobit. Tudíž z tvrzení „teplota 40 °C je dvakrát vyšší než
teplot 20 °C“ není validní, protože tyto vlastnosti jsou evaluovány na
intervalové škále, ve které nejsou poměry invariantní. Omezení škál jsou
nutné, ale ne dostačující podmínky pro významnost provedeného
zpracování, a obvykle musí být splněny nějaké další omezení, aby byla
garantována významnost měřeného atributu. Podobně jako když teorie
nemůže být ověřená, ale pouze podpořena, nebo falzifikována (\[79\]),
významné nebo validní měření je to, které ještě nejsme schopni ukázat
jako nevýznamné nebo nevalidní.

### Celkové cíle měření

Cílem fáze modelování je určení podmínek, za kterých může být proces
měření reliabilně replikován a jeho výsledky reliabilně interpretovány
v různých kontextech. Tyto podmínky lze popsat:

-   Z pohledu procesu, v termínech reprodukovatelnosti měření, tj.
    schopnosti replikovat měření na stejném nebo podobném objektu za
    sady podmínek zahrnujících různé lokace, operace a měřicí
    nástroje, tj. změnou různých rysů experimentálního kontextu, za
    kterého jsou výsledky měření dosahovány.

-   Z pohledu výsledků v termínech metrologické návaznosti, tj. možnosti
    pro výsledky měření aby byly spojené k referenci skrz zdokumentovaný
    neporušený řetěz kalibrací.

Reprodukovatelnost měření a metrologická návaznost jsou hlavní cíle pro
proces, který je strukturálně zaměřen na zprostředkování objektivní a
intersubjektivní informace.

### Design

Přestože reprezentační teorie charakterizují měření jako konstrukci
škály pro definovaný atribut a o měřicích systémech se nezmiňují, jejich
použití je nezbytná podmínka jak v *hard* měření (kde je ovšem používání
měřicích přístrojů běžné), tak v *soft* měření – za předpokladu, že je
měřicí systém řádně definován, jako „sada jednoho nebo více měřicích
přístrojů a často jiných zařízení, včetně činidel a zásob, sestavených a
použitých tak, aby dávaly informace využitelné ke generování hodnot
měřené vlastnosti ve specifikovaných intervalech pro určité atributy.“
(\[VIM\]).

Tato definice je dostatečně obecná, aby nevylučovala *soft* měření, ale
zároveň vyžaduje použití měřicího systému, jakkoliv implementovaného,
podřízeného metrologickým podmínkám, aby byla zajištěna návaznost měření
a řádná kontrola přístrojové nejistoty.

Při měření fyzikálních vlastností, ve fázi designu je třeba ustanovit
(\[VIM\]):

-   Měřicí princip, tj. fyzikální fenomén, který je základem měření.

-   Metodu měření, tj. generický popis logické organizace operací
    potřebných pro řádnou aplikaci adoptovaného měřícího principu;
    metody jsou kvalifikovány různými způsoby, jako substituční metody,
    diferenciální metody, nulové (*null*) metody, přímé a nepřímé metody

-   Postup měření, tj. detailní a zdokumentovaný popis operací, které
    operátor musí provést, aby provedl měření efektivním a účinným
    způsobem podle zvolené metody měření.

Když se zabýváme *soft* měřením, žádná obecná teorie zahrnující měřený
atribut obvykle neexistuje. Následkem toho je měřicí systém obvykle
designován nejdříve ustanovením generického popisu operací, které je
třeba provést, často zvaných plán měření, a poté detailní procedurou
měření (\[83\]). Ať se zabýváme *hard* či *soft* vlastnostmi, postupy by
obvykle měly zahrnovat:

-   Formální definici (a možný textový popis) vlastností, které budou
    měřeny, jak měřeného objektu, tak empirického prostředí, aby byl
    naplněn cíl měření.

-   Rozsahy hodnot vlastností, které budou měřeny.

-   Pokud měříme *hard* vlastnosti, popis použitých principů a metod.

-   Detailní popis vybavení použitého pro získání dat a jeho
    metrologické charakteristiky.

-   Role osob odpovědných za experimentální aktivity, včetně jejich
    kompetencí a tréninkových zkušeností (je často důležité, aby
    experimentátoři chápali celý postup: proč je měření nutné, jak bude
    použito a jak jejich akce přispívá k celkové validitě
    získaných informací).

-   Časové období, kdy musí být sběr dat proveden (nebo frekvence
    opakovaných sběrů dat).

-   Detailní popis činností, které je třeba vykonat na získaných datech,
    abychom dosáhli požadovaného výsledku měření včetně informace nutné
    pro vyhodnocení nejistoty měření.

-   Definice formátu zprávy o výsledcích měření (např. jednotlivá
    měření, grafy trendů či kontrolní diagramy, pouze výsledky měření
    nebo přidaná detailní analýza textů, atp.), o načasování (kdy a jak
    často jsou výsledky měření poskytovány) a zásadách šíření (jaké
    restrikce jsou kladeny na přístup k informacím).

-   Informace nutné k následné interpretaci.

-   Účel interpretace (např. posouzení shody, validace měření,
    zlepšení měření…) spolu s použitým rozhodovacím kritériem a
    prahovou hodnotou.

Jakákoliv měřicí procedura musí splňovat různá omezení, včetně časových
a nákladových limitů, očekáváné maximální nejistoty dosažených výsledků
a zkušenosti experimentátora.

> Uvažme příklad měření teploty tělesa. Známé fyzikální zákony
> umožňující identifikaci a modelování měřeného atributu, vlastností
> prostředí a jejich vzájemných interakcí. Zvolené přístroje mohou
> získat informaci o měřené vlastnosti s pomocí různých fyzikálních
> fenoménů (např. termální expanze zvažovaného tělesa, termální expanze
> jiného tělesa použitého jako transduktor, termoelektrický efekt,
> atd.). Poté, co je zvolen měřicí princip, a jsou vybrány přístroje, je
> zvolena metoda měření (např. transduktor je přiložen do kontaktu s
> tělesem) a postup měření je definován tak, že je každá aktivita
> dostatečně detailně popsána.
>
> Odpor rezistoru může být změřen přímo či nepřímo s použitím apriorní
> znalosti poskytnuté známým fyzikálním zákonem a metodou měření.
> Definice měřeného atributu je tak vedena touto znalostí (tj. závislost
> odporu jak na teplotě prostředí, tak na aplikovaném proudu).

Když měříme *soft* vlastnosti, dva odlišné koncepty procedury měření a
definice měřeného atributu často splývají do jednoho celku. V *soft*
měření je atribut často definován poskytnutím kompletního a detailního
postupu pro jeho změření, v souladu s Bridgmanovou operacionální
definicí vlastností. Tudíž jakýkoliv jiný postup by měřil jinou
vlastnost (\[84\]).

Jakákoliv procedura měření by měla být řádně testována před jejím
skutečným: musí být použita během zkušebního období, za účelem odhalení
možných chyb. Toto je obvykle dosaženo validací získaných dat, tj. např.
kontrolou pro úplnost a zapojenou nejistotu.

Fáze 2 – Provedení: nastavení, sběr dat, extrakce informací a zpravování
------------------------------------------------------------------------

Nastavení je sada úkolů cílená na řádnou implementaci a uspořádání
nadesignovaného měřicího systému: referenční škála musí být řádně
implementována a měřicí systém musí být správně sestaven a kalibrován,
aby byla garantována návaznost výsledků měření. Jak bylo zmíněno, výstup
kalibrace může být reprezentován jako kalibrační diagram, tj. grafické
vyjádření vztahu mezi hodnotou indikace a odpovídajícím výsledkem
měření, což zároveň poskytuje informaci o přístrojové nejistotě měření
(\[VIM\]). Aby se získala informace o měřené veličině správně, měřicí
systém musí být vhodně naaranžován vzhledem jak k měřenému objekt, tak
k okolnímu prostředí, např. časné zapnutí přístrojů a aparátů aby byla
garantováno dosažení statusu teplotně stálého stavu, nebo příprav a
čištění nádob dle předdefinovaných postupů před sběrem dat týkajících se
substancí a materiálů. Podobně, když se zabýváme *soft* měření, je třeba
připravit formuláře pro sběr strukturovaných dat, kalibrovat testové
položky a zařídit vhodné prostředí, kde se odehrává interview či test.

Pro nastavení je proveden sběr dat podle definovaných postupů měření a
jsou získána hrubý data. Některé hlavní rysy získaných dat, vztahujících
se k jejich užitečnosti k další extrakci informací a interpretačním
aktivitám, jsou:

-   Dostatečnost, vztažená k míře do jaké je informace asociovaná ke
    sběru dat (např. ovlivňující vlastnosti, časový interval sběr,
    použitá měřicí metoda, atp.) dostačující pro extrakci informací
    potřebných k dosažení cíle měření.

-   Správnost, vztažená k tomu, zda experimentální aktivity jsou
    skutečně provedeny podle postupu měření.

-   Logistická návaznost, asociující naměřená data k časovému období,
    kdy byla získána

V hrubých datech musí být nejdříve detekován měřený objekt (např.
přítomnost daného signálu v datech obsahujících šum, vzor identifikovaný
v obrázku). Poté je extrahována informace a vytvořena zpráva – to je
sada úkolů cílená na získání informací o měřené vlastnosti z dat,
adresující jak by měl být prezentován výsledek měření, aby poskytl
informaci požadovanou ke splnění cíle měření. Hrubá naměřená data mohou
přímo poskytnout informaci o měřené vlastnosti pouze v takzvaných
přímých měřeních. Naopak, když se zabýváme netriviálními měřeními,
výsledky měření jsou často výstup funkčního vztahu zahrnujícího získaná
data a jejich zpracování, jak je popsané v definovaném modelu měření. To
se děje nejen pro nepřímá (odvozená) měření, ale rovněž pro přímé
měření, pokud je efekt ovlivňujících vlastností signifikantní a musí být
brán v úvahu (\[85\]). Rovněž je spočtena nejistota měření. Stojí za to
zdůraznit, že číslice ve výsledku měření, které odpovídají řádovým
hodnotám nižším než nejistota měření, by neměly být reportovány. Podle
\[VIM\], je výsledek měření „množina hodnot přisouzená měřené
vlastnosti, spolu s každou další dostupnou relevantní informací“. Tudíž,
při reportování výsledků měření by měly být poskytnuty následující
informace:

-   Hodnota vlastnosti, tj. naměřená hodnota.

-   Množství poskytnuté informace, s pomocí např. kombinované standardní
    nejistoty měření nebo intervalu hodnot a spojené pravděpodobnosti
    pokrytí, nebo, jako nejobecnější možnost, s pomocí PDF.

-   Škála měření, stanovená např. specifikováním jednotky měření.

-   Limity validity poskytnutých informací, v odkazu ke zvažovaným
    ovlivňujícím vlastnostem a jejich dovoleným rozsahům variací.

-   Další podružné potřebné či užitečné informace pro reprodukci
    výsledků měření

> Výsledek měření odporu rezistoru může být vyjádřen jako *R* = 1,234 ±
> 0,003 W, s koeficientem rozšíření 2 (odpovídajícím pravděpodobnosti
> zhruba 95 % při uvažování normálního rozložení), a specifikací, že
> vlastnosti prostředí branné do úvahy je teplota *T* a její povolený
> rozsah 0 °C ≤ *T* ≤ 60 °C.

Fáze 3 – Intepretace
--------------------

Fáze interpretace může být implementována buď *online*, nebo *offline*.
Je vždy zaměřená na využití výsledků měření – zda byl, či nebyl naplněn
účel měření, např. zhodnocení shody, validace měření, či zlepšení
měření. Aby se zajistilo, že interpretace je na tento účel jasně
zacílená, a nemění se v závislosti na výsledku měření, je klíčové
definovat plán intepretace v průběhu fáze designu, tj. předtím, než jsou
provedeny experimentální aktivity. Obzvláště jasně je třeba definovat
rozhodovací kritéria a prahové hodnoty použité k intepretaci výsledků
měření.

Díky nejistotě měření je výsledek rozhodnutí nejistou událostí; existuje
riziko špatných rozhodnutí.

> Pokud shoda<span id="fnref35">\[^35^\](\#fn35)</span> produktu či
> služby musí být rozhodnuta s podporou výsledků měření, rozhodnutí musí
> být učiněno za specifických spotřebitelských a producentských rizik
> (\[80, 81\]). Informace týkající se nejistoty měření proto musí být
> brána v úvahu do rozhodovacího pravidla. Tento problém je řešen
> v mezinárodním standardu vztaženém ke geometrickým vlastnostem měření
> (\[82\]), ale základní předpoklad může být použit v mnoha
> rozhodovacích aktivitách zahrnujících *hard* i *soft* měření: pokud
> rozhodnutí o shodě musí být učiněno na základě faktu, ti, kteří chtějí
> prokázat či vyvrátit shodu jsou odpovědní za vliv nejistoty měření na
> výsledek rozhodnutí.

Ve fáze intepretaci rovněž můžeme využít, co jsme se naučili v průběhu
plánování či provedení měření a snažit se zachovat získané znalosti pro
budoucí použití. To může vést k novým postupům či doporučené praxi jak
v procesu měření, tak v použití výsledků měření. Tyto zpětnovazební
činnosti mohou vést k aktualizaci předchozích měřících aktivit. Např.
díky interpretačním aktivitám může být zjištěna nadměrná citlivost
přístroje k ozáření elektromagnetickým polem, což může vést
k prověřování zdrojů záření, či použití přístroje, který takto není
ovlivňován. Někdy mohou být ve fázi intepretace dokonce změněny i cíle
měření, např. propracovat celý proces měření, aby se získala lepší
informace se stejným množství zdrojů.

Závěr
=====

\[TODO\]

Bibliografie
============

\[TODO\]

------------------------------------------------------------------------

1.  Viz kapitolu \[X\].[↩](#fnref1)

2.  Tato dvojznačnost má pravděpodobně původ v páté knize Eukleidových
    Základů (\[36\]), kde spojení „*x* doměřuje *y*“ znamená „*x* dělí
    *y*“, a proto *x* může být využito jako jednotka pro *y*. V tomto
    kontextu anglické termíny *measurement* nebo *mensuration* odkazují
    k procedurální demonstraci obecných geometrických tvrzení; k takové
    demonstraci ovšem žádné experimentální aktivity nejsou potřeba
    (\[61\]).[↩](#fnref2)

3.  \[TODO: protože relace mezi vlastnostmi neodpovídají relacím mezi
    čísly…\] Viz kapitola \[X\].[↩](#fnref3)

4.  „Hodnota veličiny poskytnutá měřidlem nebo měřicím systémem“
    \[22\], např. pozice ručičky ukazatele, číslice na displeji,
    zaškrtnuté odpovědi v dotazníku, apod.[↩](#fnref4)

5.  Součin objemu a tlaku je u plynu konstantní, a závisí na množství
    plynu a jeho teplotě.[↩](#fnref5)

6.  Což spolu s Boylovým zákonem tvoří stavovou rovnici ideálního
    plynu.[↩](#fnref6)

7.  \[TODO: jiné názvy? Např. obecná vlastnost – general property? Často
    když řekneme vlastnost, tak myslíme atribut ve významu popsaném
    výše…\][↩](#fnref7)

8.  Viz kapitolu \[X\].[↩](#fnref8)

9.  Viz. kapitolu \[X\].[↩](#fnref9)

10. Ve starší anglické literatuře se termín *magnitude* používal jak ve
    významu „velikost atributu“, tak i atributu jako takového
    (*magnitude of magnitude length*); v současnosti je pro význam
    „atribut“ používáno *quantity*, zatímco *magnitude*
    označuje „velikost“. Pro atributy, u kterých je prokázána
    smysluplnost měření (tj. běžné fyzikální atributy jako jé délka,
    hmotnost, čas, atd.), budu používat „veličina“, jako zažitý český
    překlad *quantity*; „velikost“ pak odpovídá *magnitude*, např. ve
    spojeních velikost atributu, velikost veličiny (\[22\],
    \[24\]).[↩](#fnref10)

11. Viz přílohu \[X\].[↩](#fnref11)

12. Viz kapitolu \[X\].[↩](#fnref12)

13. „Axiomy veličin a teorie měření“; není-li uvedeno jinak, je popis
    původního díla (\[31\]) podle anglického překladu (\[12,
    13\]).[↩](#fnref13)

14. Viz kapitola X – měření jako morfní mapování[↩](#fnref14)

15. Viz kapitola X[↩](#fnref15)

16. Viz kapitolu \[X\].[↩](#fnref16)

17. Relační systém je uspořádaná n-tice množin: ![\\mathcal{S =}\\left(
    D,R \\right)](http://chart.apis.google.com/chart?cht=tx&chl=%5Cmathcal%7BS%20%3D%7D%5Cleft%28%20D%2CR%20%5Cright%29 "\mathcal{S =}\left( D,R \right)")
    kde *D* je neprázdná (konečná, nebo nekonečná) množina objektů a *R*
    je neprázdná (konečná, nebo nekonečná) množina vlastností anebo
    n-místných relací či operací.[↩](#fnref17)

18. „Počítání a měření z epistemologického hlediska“; není-li uvedeno
    jinak, je popis původního díla (\[29\]) podle anglického překladu
    (\[30\]).[↩](#fnref18)

19. \[TODO: definice\][↩](#fnref19)

20. \[TODO: definice\][↩](#fnref20)

21. \[TODO: definice\][↩](#fnref21)

22. To je obvyklá námitka proti podobným empirickým relacím, a bude
    ještě několikrát zmíněna, především v kapitole \[?\].[↩](#fnref22)

23. „Fyzika: základy“; není-li uvedeno jinak, je popis s použitím
    původního díla (\[29\]).[↩](#fnref23)

24. \[TODO: Campbell má divné pojetí čísel. Vysvětlit
    více?\][↩](#fnref24)

25. \[TODO: definice\][↩](#fnref25)

26. „O teorii škál měření“; není-li uvedeno jinak, je popis s použitím
    původního díla (\[32\]).[↩](#fnref26)

27. Více viz kapitolu \[X\][↩](#fnref27)

28. „Množina nezávislých axiomů pro extenzivní veličiny“; není-li
    uvedeno jinak, je popis s použitím původního díla
    (\[33\]).[↩](#fnref28)

29. \[TODO: před nimi ještě jeden Francouz. Dohledat!\][↩](#fnref29)

30. „Simultánní spojené měření: nový druh fundamentálního měření“;
    není-li uvedeno jinak, je popis s použitím původního díla
    (\[20\]).[↩](#fnref30)

31. \[TODO: definice\][↩](#fnref31)

32. Více viz kapitola \[X\][↩](#fnref32)

33. Viz kapitolu \[X\].[↩](#fnref33)

34. Viz kapitolu \[X\].[↩](#fnref34)

35. Posuzování shody je činnost prováděná za účelem stanovení, zda
    výrobek, proces, systém, osoba či organizace splňují příslušné normy
    a vyhovují stanoveným požadavkům (\[X\]).[↩](#fnref35)


