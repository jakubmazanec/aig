Představme si, že zatímco čteme tento text, sedí kousek od nás psycholog
a snaží se zjistit, zda jsme se do čtení pustili ze zvědavosti či nudy,
zda nás baví, nebo mu nerozumíme. Není jisté, že se mu to podaří, ale
jistě se nevzdá a s pomocí standardizovaných testů a dotazníků se pokusí
posoudit jiné naše vlastnosti. Psychologové věří, že jsme psychologické
entity, které lze popsat, změřit, či dokonce kvantifikovat, a porovnávat
s ostatními osobami i se sebou samými v průběhu času. Tento popis pak
vytváří sice nedokonalou, ale přesto informativní představu, která se dá
použít k predikci.

V moderní společnosti proto plní psychologické měření důležitou úlohu.
Učitelé nechávají školáky testovat, zdali nemají dyslexii či nejsou
hyperaktivní. Rodiče o dětech zjišťují, jaké mají zájmy a schopnosti.
Státy testují celé populace žáků, aby ověřily, co se ve škole naučily.
Firmy si najímají psychology, kteří jim mají pomoct najít nejvhodnějšího
uchazeče o pracovní pozici. Kognitivní vědci mohou určit, kolik
náhodných číslic udržíte v pracovní paměti, rychlost, s jakou mentálně
rotujete trojrozměrnými objekty, jak moc ovlivní chyba váš následující
výkon. Následně odhadnou vaši obecnou inteligenci, která predikuje
střední délku života, očekávaný příjem a pracovní výkonnost napříč
dekádami. Studiem změn v psychologickém stavu dokáží psychologové
dynamicky reprezentovat naši emocionální pohodu a tak předpovídat, jaký
soubor psychologických symptomů nás činí náchylným, nebo odolným proti
depresi. Rovněž neutuchající oblíbenost a množství různých kvízů na
internetu ukazují, že psychologické testování je běžnou a nedílnou
součástí společnosti.

Rozmanitost psychologických charakteristik je ohromující. Psychologové
je zjevně rádi měří, protože vykouzlili nesmírný počet testovacích
postupů, a říkají, že dokáží měřit atributy jako je inteligence,
osobnostní rysy, postoje, kvalita života, spokojenost zákazníka, či
různá psychická onemocnění.

Když se zaměříme na specializovanější oblasti psychologie, seznam
atributů se ještě prodlouží. V širší doméně měření inteligence jsou
zkoumány prostorové, verbální, numerické, emocionální nebo percepční
schopnosti respondentů; můžeme hodnotit řadu dovedností, od konkrétních
jako je psaní a počítání, až po abstraktní jako je kreativita; z
literatury o osobnostní psychologii se dozvíme, že osobnost lze rozdělit
podle pěti faktorů: extraverze, neuroticismu, svědomitosti, otevřenosti
vůči zkušenosti a přívětivosti, přičemž každý z nich lze dále rozdělit
do specifičtějších subfaktorů; v klinické psychologii objevíme rozličné
subtypy schizofrenie, dyslexie a deprese, přičemž každá z nich může být
vyhodnocena různými způsoby.

Zakladatelé psychologie předpokládali, že měření je pro vědu nutné, a
svoje postupy za měření pokládali. Psychologie se ustanovila jako
kvantitativní věda, a tato představa nebyla dlouho rozporována (\[3\]).
Ale jak tyto postupy fungují? A splňují podmínky, abychom je mohli
považovat za měření? Obecně, v sociálních vědách a především v těch
behaviorálních se měřením zabývá disciplína nazývaná psychometrika,
která se nejvíce vyvíjí a které se týkají nejzávažnější debaty o *soft*
měření (\[87\]). V předchozí kapitole jsme zmínili hlavní rozdíl mezi
*hard* a *soft* měřením: *soft* vlastnosti jsou realizací atributů,
kterým chybí přesná teoretická definice a které nejsou propojeny s
dalšími atributy; obtíží, které při pokusu o měření psychologických
vlastnosti musíme překonávat, je však více.

Nejdříve si připomeňme definici měření: „Měření je konceptuální a
experimentální proces, který implementuje morfní přiřazování hodnot
vlastnostem a je schopný produkovat informace o předdeklarované
vlastnosti s určenou a prokazatelnou úrovní objektivity a
intersubjektivity.“

Pro měření v psychologii jsou klíčové tyto části definice, které pro
psychologické měření představují problematické oblasti:

-   Měření se týká předdeklarované vlastnosti

-   Měření zahrnuje experimentální aktivity

-   Měření implementuje morfní přiřazování hodnot

-   Měření produkuje informace s určenou a prokazatelnou úrovní
    objektivity a intersubjektivity.

Měření se týká předdeklarované vlastnosti, ale deklarace psychologických
atributů je složitá. Počínaje jejich ontologickým statusem („Existuje g
faktor?“) přes jejich definici („Co je to vlastně inteligence?“) až po
vytvoření relevantní atributové teorie a propojení s dalšími atributy
("Jak přesně inteligence souvisí s exekutivními procesy?").

Měření zahrnuje experimentální aktivity, a to se pochopitelně týká i
vyplňování dotazníků či provádění testovacích úkolů. Jenže zatímco u
hard měření je kauzalita implikovaná samotným experimentálním prováděním
měření pomocí měřicích systémů, a kauzální řetěz je zřejmý z
teoretického poznání procesů (změřili jsme teplotu, protože měřený
objekt zahřál rtuť v teploměru a ta se následkem toho roztáhla), v
psychologii, která se velice často spoléhá na korelační studie, není
kauzální vztah mezi měřenou vlastností (např. inteligencí) a hodnotou
indikace (např. v podobě hrubého skóru testu) samozřejmý. Když
respondent vyplňuje položku, jaké procesy se vlastně odehrávají v jeho
mysli? Kauzalita v psychologickém měření proto silně souvisí s jeho
validitou (\[38\]) – pokud nevím, jaká vlastnost způsobila změnu
indikace, jak víme, co jsme vlastně změřili?

Měření implementuje morfní přiřazování hodnot, jenže psychologové často
předpokládají měření na intervalové škále, a nijak neověřují skutečné
empirické relace.

Měření produkuje informace s určenou a prokazatelnou úrovní objektivity;
psychologické testy nejsou vždy schopny zajistit, že výsledek je
ovlivněn pouze měřenou vlastností a ne prostředím (Jsou podmínky v
místnosti nepříjemné či znervózňující, a jaký to má vliv na výkon?),
jinými vlastnostmi respondenta (Odpověděl špatně, protože nemá dost
vysokou úroveň znalostí, nebo jen spěchal a špatně si přečetl otázku?)
či rozličnými interakcemi (Rozlišuje test mezi respondenty s různou
hodnotou měřené vlastnosti stejným způsobem?).

Měření produkuje informace s určenou a prokazatelnou úrovní
intersubjektivity, ovšem v psychologickém měření je toto možné pouze do
určité míry, neboť není možné kalibrovat testy a dotazníky stejným
způsobem jako fyzikální přístroje – neexistuje referenční vlastnost,
respektive je vztažená k určité populaci a vůči jiné nemá smysl (jak
vypadá referenční vlastnost s hodnotou 100 IQ?).

Každé této problematické oblasti se nyní budeme věnovat podrobněji; ale
než se k nim dostaneme, je nutné zmínit spor o kvantitativnost
psychologických atributů. Tento spor je nejen historický, ale zároveň
stále přetrvává – každá kritika psychologického měření od současných
autorů se ho dotýká; a protože se tito autoři zabývají špatnou otázkou,
nemohu sám zůstat pozadu.

Kvantitativnost psychologických atributů
========================================

V roce 1932 *British Association for the Advancement of Science* (od
roku 2009 *British Science Association*) vytvořila v Yorku komisi, která
se měla zabývat kvantitativními odhady senzorických událostí a potom
podat zprávu o měřitelnosti souvisejících atributů. Jinými slovy, cílem
komise bylo určit, zda se psychologické vyhodnocovací metody dají
považovat za měření psychologických atributů, a zda jsou tyto atributy
vlastně měřitelné (\[66\], \[X\], \[X\]).

Komise vytvořila dlouhou předběžnou zprávu v roce 1938 (\[91\]),
obsahující výroky pro i proti měření počitkových intenzit. Zakončila
tudíž žádostí o znovuustanovení, aby se zvážilo, jestli tyto pohledy
jsou či nejsou nesmiřitelné. Tento úkol byl proveden subkomisí, která
vytvořila finální zprávu (\[92\]).

Členové komise byli vybráni ze dvou sekcí Společnosti, ze sekcí A
(fyzika) a J (psychologie). Podle svého předsedy se nyní komise nazývá
Fergusonova komise (pro obsáhlejší seznam členů komise viz \[3\]), ale
pro naši debatu je nejdůležitějším členem fyzik Campbell, nejvlivnější z
fyziků (\[66\], \[X\]), jehož přístupem k měření jsme se již
zabývali<span id="fnref1">\[^1^\](\#fn1)</span> (\[TODO: odkaz na
kapitolu\]) a nyní si ho stručně připomeneme.

Campbell definoval měření pomocí omezení epistemologického procesu
zapojeném v přiřazování čísel objektům (\[21, 3\]). Tvrdil, že
měřitelnost lze ustanovit tak, že nejdříve dokážeme, že zkoumaný atribut
splňují empirickou relaci uspořádání, a pak buď najdeme fyzickou operaci
konkatenace, která dovoluje konstrukci referenční škály měření a se
kterou lze provádět měření porovnáním, nebo najdeme nějaký fyzikální
zákon, který měřený atribut vyjadřuje jako funkci jiných atributů.
(\[66\], \[X\])

Představme si typický psychofyzikální experiment o nejmenších znatelných
rozdílech. Respondentovi ukážeme nějaký podnět *a* a pak ho požádáme,
aby zvolil podnět *b*, který jen sotva dokáže odlišit od a. Je-li φ(*a*)
nějaká odpovídající fyzikální intenzita podnětu a, a je-li δφ(*a*) =
φ(*a*) − φ(*b*) změna této intenzity nutná, aby vznikl nejmenší znatelný
rozdíl v počitku podnětu, je možné vyjádřit δφ(*a*) jako funkci *l*
intenzit φ(*a*) pro různé podněty: δφ(*a*) = φ(*a*) − φ(*b*) =
*l*(φ(*a*)). V mnoha případech toto vede k hladké křivce, takže můžeme
předpokládat, že mezi nimi existuje nějaká empirická relace. (\[66\])

Na těchto premisách se Komise shodla, ale otázkou bylo, zda tato funkce
plně popisuje fakta. (\[66\])

Psychologové tvrdili, že kvantitativní vyjádření intenzity počitků
vznikajících na základě intenzity podnětů je nutné, a lze ho získat –
podle Fechnera (\[93\]) – následovně. Předpokládáme, že nejmenší
znatelný rozdíl podnětu δφ vyvolává rozdíl v počitku δψ, a že tyto
rozdíly jsou stejné a mohou být vyjádřeny konstantní hodnotou c(\[94\]).
Můžeme potom psát:

![\\frac{\\text{δψ}}{\\text{δφ}} = \\frac{c}{l\\left( \\varphi
\\right)}](http://chart.apis.google.com/chart?cht=tx&chl=%5Cfrac%7B%5Ctext%7B%CE%B4%CF%88%7D%7D%7B%5Ctext%7B%CE%B4%CF%86%7D%7D%20%3D%20%5Cfrac%7Bc%7D%7Bl%5Cleft%28%20%5Cvarphi%20%5Cright%29%7D "\frac{\text{δψ}}{\text{δφ}} = \frac{c}{l\left( \varphi \right)}")
Pokud dále předpokládáme, že takový vztah platí i pro odpovídající
diferenciály (s konstantou c' místo c), můžeme psát:

![\\frac{d\\psi}{d\\varphi} = \\frac{c'}{l\\left( \\varphi
\\right)}](http://chart.apis.google.com/chart?cht=tx&chl=%5Cfrac%7Bd%5Cpsi%7D%7Bd%5Cvarphi%7D%20%3D%20%5Cfrac%7Bc%27%7D%7Bl%5Cleft%28%20%5Cvarphi%20%5Cright%29%7D "\frac{d\psi}{d\varphi} = \frac{c'}{l\left( \varphi \right)}")
a, za předpokladu, že počitek s nulovou intenzitou odpovídá nějaké
prahové hodnotě intenzity podnětu φ0, dosáhneme (vzorec 4):

![\\psi = \\int\_{0}\^{\\psi}{d\\psi} =
\\int\_{\\varphi\_{0}}\^{\\varphi}\\frac{c'\\text{dξ}}{l\\left( \\xi
\\right)} = h\\left( \\varphi
\\right)](http://chart.apis.google.com/chart?cht=tx&chl=%5Cpsi%20%3D%20%5Cint_%7B0%7D%5E%7B%5Cpsi%7D%7Bd%5Cpsi%7D%20%3D%20%5Cint_%7B%5Cvarphi_%7B0%7D%7D%5E%7B%5Cvarphi%7D%5Cfrac%7Bc%27%5Ctext%7Bd%CE%BE%7D%7D%7Bl%5Cleft%28%20%5Cxi%20%5Cright%29%7D%20%3D%20h%5Cleft%28%20%5Cvarphi%20%5Cright%29 "\psi = \int_{0}^{\psi}{d\psi} = \int_{\varphi_{0}}^{\varphi}\frac{c'\text{dξ}}{l\left( \xi \right)} = h\left( \varphi \right)")
Najdeme tak funkční vztah h mezi fyzikální intenzitou φ a intenzitou
odpovídajícího počitku ψ. Pokud se rozdíly intenzity řídí Weberovým
zákonem

![\\delta\\varphi =
k\\varphi](http://chart.apis.google.com/chart?cht=tx&chl=%5Cdelta%5Cvarphi%20%3D%20k%5Cvarphi "\delta\varphi = k\varphi")
kde k je konstantní, získáme Fechnerův zákon

![\\psi = \\alpha\\ln\\varphi + \\beta = h\\left( \\varphi
\\right)](http://chart.apis.google.com/chart?cht=tx&chl=%5Cpsi%20%3D%20%5Calpha%5Cln%5Cvarphi%20%2B%20%5Cbeta%20%3D%20h%5Cleft%28%20%5Cvarphi%20%5Cright%29 "\psi = \alpha\ln\varphi + \beta = h\left( \varphi \right)")
kde ![\\alpha = c\\left( \\ln\\left( 1 + k \\right) \\right)\^{-
1}](http://chart.apis.google.com/chart?cht=tx&chl=%5Calpha%20%3D%20c%5Cleft%28%20%5Cln%5Cleft%28%201%20%2B%20k%20%5Cright%29%20%5Cright%29%5E%7B-%201%7D "\alpha = c\left( \ln\left( 1 + k \right) \right)^{- 1}")
a ![\\beta = -
\\alpha\\ln\\varphi\_{0}](http://chart.apis.google.com/chart?cht=tx&chl=%5Cbeta%20%3D%20-%20%5Calpha%5Cln%5Cvarphi_%7B0%7D "\beta = - \alpha\ln\varphi_{0}").
Fechner tvrdil, že toto poskytuje způsob, jak nepřímo měřit ψ jako
funkci fyzikální veličiny, tj. jedná se o odvození měření ψ ze změření
φ. To lze vyjádřit pro každý podnět *a*

![m\_{\\psi}\\left( a \\right) = h\\left( m\_{\\varphi}\\left( a
\\right)
\\right)](http://chart.apis.google.com/chart?cht=tx&chl=m_%7B%5Cpsi%7D%5Cleft%28%20a%20%5Cright%29%20%3D%20h%5Cleft%28%20m_%7B%5Cvarphi%7D%5Cleft%28%20a%20%5Cright%29%20%5Cright%29 "m_{\psi}\left( a \right) = h\left( m_{\varphi}\left( a \right) \right)")
Ve Fechnerově představe lze počitky nepřímo měřit s pomocí měření
odpovídajícího podnětu, díky psychofyzikálním zákonům. Fyzikové ale
argumentovali, že možnost matematického provedení transformace podle
vzorce 4 nedokazuje měřitelnost intenzity počitku, protože je založena
na Fechnerově předpokladu, že každý nejmenší znatelný rozdíl v podnětu
je mapována do lidského percepčního systému jako stejná změna v
intenzitě počitku. Tento předpoklad ale nelze ověřit, pokud zároveň není
možno nezávisle změřit intenzitu počitku. A to není možné, protože pro
počitky neexistuje operace konkatenace. (\[66\])

Komise nikdy nedosáhla jednomyslného souhlasu, ale názor zastánců "tvrdé
linie" byl, že postupy, které psychologové používali, nešlo nazývat
měřením, neboť nebyli schopni prokázat empirickou smysluplnost
matematické operace sčítání psychologických atributů (\[3\]).
Campbellovo pojetí měření kladlo na psychologické atributy příliš přísné
podmínky: psychologické atributy nemají žádnou operaci konkatenace, a
zároveň je nelze definovat pomocí odvozeného měření. Byla tedy otázka,
zdali jsou takové atributy kvantitativní a tím pádem vůbec měřitelné.
(\[21\], \[3\])

Jenže psychologové, kteří investovali svůj čas do konceptu měření,
nemohli nechat stanovisko Fergusonovy komise bez odpovědi. Stevens,
jehož škála Sone byla rovněž předmětem jednání komise, proto vytvořil
vlastní definici měřen<span id="fnref2">\[^2^\](\#fn2)</span>. Vzal
Campbellovu definici měření jako „přiřazování číslic objektům nebo
událostem podle pravidla“, odstranil upřesnění „pravidla“ v podobě
konkrétní specifikace empirických podmínek, které musí atribut splňovat,
a ještě Campbella drze ocitoval.

Stevensův operacionalistický přístup k měření převládá, ke vzteku
Michella (\[3\]) a jiných (\[X\]), dodnes. Toto velké přijetí Stevensovy
definice měření vede psychology k víře, že měření se sestává výhradně z
„přiřazování číslic objektům nebo událostem podle pravidla“. Okamžitý
nepříznivý výsledek této definice je, že cokoliv lze chápat jako měření,
protože obvykle můžeme vždy najít nebo stanovit nějaké pravidlo, s jehož
pomocí číslice mohou být přiřazeny různorodým aspektům věcí (\[X\]). A
dále, ignorujeme fakt, že otázka měřitelnosti zahrnuje empirickou
otázku, tj zkoumání morfizmu mezi empirickými a symbolickými relacemi.
(\[45\])

Již víme<span id="fnref3">\[^3^\](\#fn3)</span>, že axiomatická
reprezentační teorie měření tento spor vyřešila: Stevensovy škály byly
formalizovány s pomocí teorému jedinečnosti a teorie spojitého měření
ukázala, že o kvantitativnosti atributu lze uvažovat i pouze na základě
kvalitativních relací (čímž vyvrátila Campbellovo tvrzení o důležitosti
konkatenace). Psychologie ovšem nedokázala tyto objevy využít – a jak
jsem argumentoval<span id="fnref4">\[^4^\](\#fn4)</span>, ani nemohla,
neboť reprezentační teorie měření není úplnou a prakticky aplikovatelnou
teorií měření. Tento paradox – tedy že formální řešení sporu o
kvantitativnost psychologických atributů sice existuje, ale nejde použít
v praxi – psychology a především psychometriky dodnes rozčiluje.

Michell (\[3\]) sveřepě kritizuje, že psychologové netestují empirické
relační struktury atributů a stále definují škály na základě svých
rozhodnutí, nikoliv na základě konzistentních relací v datech – obvykle
automaticky předpokládají, že psychické atributy jsou kvantitativní.

„Proč revoluce nenastala?“ zeptal se Cliff (\[48\]) a upozornil na
příčinu toho, proč axiomatický přístup k měření neslavil úspěchy: modely
měření v podobě víceparametrických IRT modelů<span
id="fnref5">\[^5^\](\#fn5)</span> porušují základní předpoklad teorie
spojeného měření, tj. že ony dva atributy, které „spojitě měříme“ spolu
nesmí interagovat. Praxe ukazuje, že položky psychologických testů od
sebe odlišují respondenty s různou úrovní měřeného atributu různým
způsobem – což je pak důvodem použití víceparametrických IRT modelů.
Druhým důvodem je nevyhnutelná přítomnost chyb v měření a
deterministická povaha RTM.

Schönemann (\[51\]) tvrdí, že neúspěch RTM v sociálních vědách má svůj
důvod: modely měření vznikly jako abstraktní formální teorie s tím, že
empirická intepretace se nechá na později; jenže v empirických vědách je
hlavní způsob zvyšování vědomostí indukce založená na pečlivém
pozorování, nikoliv dedukce. Schönemann si dále nejprve protiřečí:
navrhuje, že by se psychologové místo snahy využívat matematiku, podobně
jako fyzikové, měli soustředit na empirické zkoumání „neurčitostí živých
bytostí“ – jenže to nejde bez pomoci právě matematiky. A následně se
Schönemann rovnou plete: tvrdí, že protože ve fyzice je většina měření
fundamentálních, a ne odvozených od jiných měření, a v psychologii toto
neplatí, měli by psychologové na měření zapomentout. Nejenže tak opakuje
tak mylný Campbellův argument, ale navíc ukazuje, že má o měření špatné
představy – ve fyzice jsou atributy natolik provázané přírodními zákony,
že je prakticky většina měření nepřímá či odvozená \[41\] – příkladem
může být opět teplota, základní veličina soustavy SI, která jinak než
nepřímo měřit nejde.

Trendler (\[45\]) je ve svých tvrzeních ještě příkřejší; argumentuje
následovně. Měření vyžaduje, aby se dvě vlastnosti buď lišily, nebo byly
stejné. To musí být empiricky ustanoveno, buď přímo, či nepřímo. Nepřímé
porovnání vyžaduje důkaz, že stejné vlastnosti mají stejné hodnoty
v rámci náhodné chyby. To vyžaduje ustanovit sobě rovné vlastnosti
nezávisle a pak je použít k porovnání těch měřených. V psychologii nelze
docílit tak přesné manipulace a nelze plně kontrolovat systematická
zkreslení. Díky tomu nelze objevit kvantitativní strukturu
psychologických atributů, a bez ní nelze měřit. Pokud nechceme redukovat
pravdu na verifikaci, Trendlerův argument přinejlepším dosahuje
nemožnosti epistemického přístupu k pravdě o měřitelnosti; neznamená to,
že měřitelnost neplatí (\[46\]). Podstatnější částí argumentu je
tvrzení, že lze měřit pouze atributy s kvantitativní strukturou;
přestože operace konkatenace není nutná k dokázání kvantitativnosti,
kvantitativnost sama je stále nutnou podmínkou měřitelnosti atributu.

Možná by si tento mylný postoj zasloužil vlastní název: klam podmínky
kvantitativnosti (*quantity condition fallacy*)? Fixace psychologů na
kvantitativní strukturu atributů je zjevná a pochopitelná, pramení z
touhy, aby bylo možno psychologické atributy mezi sebou vztahovat pomocí
matematických rovnic podobně jako ve fyzice. Ale již jsme si
dokázali<span id="fnref6">\[^6^\](\#fn6)</span>, že kvantitativní
struktura atributu není nutnou ani postačující podmínkou měření. To
samozřejmě neznamená, že není třeba zkoumat morfizmus mezi empirickými a
symbolickými relačními strukturami – škála, na které atribut měříme,
musí mít své opodstatnění. Znamená to ale, že Michellova (\[3\])
„námitka vůči kvantitativnosti“ (*quantity objection*) je zbytečná.
Nezáleží tolik na tom, zdali jsou psychologické atributy kvantitativní,
či nikoliv. Problémy psychologického měření spočívají jinde; výše
uvedení autoři je rovněž zmínili: velká nejistota měření a obtíže při
vytváření referenční škály. Je třeba ovšem systematičtějšího popisu
podle frameworku z minulé kapitoly.

Aplikace konceptuálního frameworku struktury měření
===================================================

\[TODO: předělat, doplnit\]

Výsledky psychologického měření jsou obvykle zatíženy – oproti měřením
fyzikálním – velkou nejistotou, což je způsobeno problémy ve výše
uvedených oblastech procesu měření: je těžké podrobně a přesně popsat
psychologický atribut a experimentální aktivity v procesu měření a
zajistit náležitou úroveň objektivity a intersubjektivity: (\[61\]).

-   Určení všech zdrojů nejistoty je v psychologii velice nesnadné; není
    žádná komplexní teorie, která by měřený atribut vztáhla k jiným a
    podpořila tak validitu.

-   Velký podíl na celkové nejistotě má definiční nejistota (složka
    nejistoty měření pocházející z konečného množství podrobností v
    definici měřené veličiny). Vlastnosti jsou často definovány pouze
    s pomocí kompletní a detailní procedury, kterou je měříme, což
    odpovídá operacionalistické definici vlastnosti; každá procedura pak
    měří jinou vlastnost.

-   Není vždy jasné, jestli je zvolená škála vhodná; způsoby zpracování
    dat jsou často zvoleny bez zkoumání, zda relace mezi empirickými
    vlastnostmi tomu odpovídají.

-   Referenční vlastnost je závislá na populaci.

-   Ad parametry popisující transdukční chování nástroje; problémy se
    selektivitou (je nízké skóre způsobené nízkou úrovní inteligence,
    nebo např. velkou únavou respondenta?) a stabilitou (měření se
    velice těžko opakuje)

Tradičně se v psychologickém měření řadí nejistoty měření do dvou
oblastí: validity a reliability (\[X\]). Vše, co se týká povahy měřených
objektů a zkoumaných atributů, budeme řadit do validity měření, která se
snaží odpovědět na otázku, zda opravdu měříme vlastnost, kterou chceme
měřit. Do reliability pak řadíme analýzu nejistot.

Při aplikaci frameworku na psychologické měření, tak abychom popsali
proces měření určitého atributu, musíme vyřešit následující úkoly:

-   Plánování

-   Provedení

-   Interpretace

Cíle psychologického měření
===========================

\[TODO: rozvést, přidat plky\]

Cílem psychologického měření je vesměs srovnání měřeného jedince
s jinými jedinci, klasifikace do skupiny, nebo srovnání se sebou samým
v jiném čase.

Definice psychologických atributů
=================================

Ve frameworku z předchozí kapitoly je prvním úkolem při definici
atributu vytvoření referenční škály; připomeňme si, jaké kroky je třeba
splnit, abychom toho dosáhli (\[61\]):

-   Identifikovat třídu objektů vykazující vlastnosti, které jsou
    instancemi atributu.

-   Identifikovat empirické relace mezi objekty, které
    charakterizují atribut.

-   Definovat referenční škálu, tj. určit množinu objektů
    předpokládaných jako standardy a schopných reprezentovat možné
    jednotlivé vlastnosti a přiřadit jim hodnoty vlastností tak, aby
    zachovávaly empirické relace mezi objekty.

-   Implementovat navrhnutou referenční škálu.

-   Navrhnout alespoň jeden postup pro přiřazení hodnot vlastnostem
    objektů, které nejsou zahrnuty v referenční škále, konzistentně s
    existujícími empirickými relacemi.

Je očividné, že u psychologických atributů se při tomto postupu setkáme
s řadou obtíží, které mají dvě hlavní příčiny: zaprvé, k psychologickým
atributům máme přístup pouze nepřímo, na základě chování jejich
nositelů. To by nebyl sám o sobě takový problém – jak už jsem se zmínil,
ve fyzice je většina měření nepřímá. „Problémem“ je, že lidé disponují
jedním z nejméně vysvětlených fenoménů: vědomím, které je jednak
výsledkem velice komplexního systému procesů, a hlavně si díky němu lidé
mohou uvědomit, že jsou měřeni, a uchovat si na to vzpomínky.

Jakým způsobem tedy vybrat standardy, když měřenými objekty jsou lidé?
Uvažme např. pořadovou škálu inteligence: tu by šlo sestavit vytvořením
několika různě těžkých položek, s jejichž pomocí bychom porovnávali
respondenty. Pokud respondent nedokáže na *i*-tou položku odpovědět
alespoň v polovině případů, kdy mu ji předložíme, přiřadíme mu hodnotu
inteligence *i* − 1. Tento postup je samozřejmě nepoužitelný a slouží
pouze k ilustraci těžkostí v měřením psychologických atributů. Za prvé,
vyžaduje, aby před každým opakovaným zodpovězením položky došlo
k mind-washingu<span id="fnref7">\[^7^\](\#fn7)</span> respondenta,
jinak nemůžeme získat poměr správných odpovědí. Za druhé, přepokládáme,
že položky lze používat u všech lidí, ale to není možné kvůli tomu, že
lidé nemluví všichni stejným jazykem, nepocházejí ze stejných kulturních
podmínek, atp. S prvním problémem se lze vypořádat s pomocí
statistických metod – předpokládáme nějakého modelového, idealizovaného
jedince s daným vzorcem odpovědí. Ovšem druhý problém je (prozatím)
neřešitelný – psychologické škály lze vytvořit pouze pro určité
populace.

Vzhledem k těmto těžkostem s definicí psychologických atributů se proto
musíme ptát: Co vlastně psychologické atributy jsou? A můžeme o nich
vůbec říkat, že jsou reálné (aspoň v nějakém významu toho slova)? A
pokud ano, co to znamená? (\[96\])

Na obecné úrovni existují psychologické atributy jako emergentní rysy
bytostí majících vědomí (\[96\], \[X\], \[X\]), a načrtnutí toho, co
představuje specifický atribut, může být předpokládáno, že bude určeno
ne-intencionální (např. biologickou) podstatou, nebo se může týkat
intencionality<span id="fnref8">\[^8^\](\#fn8)</span>. Dále, aby tyto
atributy byly měřitelné v relevantní populaci, musí existovat rozdíly
v atributu v této populaci. (\[96\])

Vědomí je esenciálně subjektivní, a tudíž se zdá být mimo doménu
činností zaměřených na získávání objektivních znalostí. Toto vedlo mnohé
k závěru, že buď je psychologická věda nemožná, nebo že to může pouze
věda zabývající se pozorovatelným. Nicméně, jak argumentuje \[104\],
toto si zaměňuje objektivitu existence věci (ontologickou objektivitu)
s objektivitou znalostí (epistemickou objektivitou).

Podle \[104\], věc je ontologicky objektivní, pokud její existence
nezávisí na tom, zda ji prožívá nějaká bytost mající vědomí. Věc je
ontologicky subjektivní, pokud její existence závisí na vědomí: když
zažívám bolest, elektrochemická reakce neuronů je ontologicky
objektivní, ale ontologicky subjektivní pocit bolesti existuje pouze,
dokud ho cítím – jeho existence závisí na tom, zdali ho prožívám.

Toto vysvětlení objektivní a epistemické objektivity a subjektivity
implikuje, že do formulace vědeckého realismu musí být přidáno doplnění.
Hlavní tvrzení vědeckého realismu je, že jedním z cílů vědy je získávat
pravdivá tvrzení o světě. To je tvrzení epistemické objektivity: pravdy
o světě, které se snažíme dozvědět, by neměly záviset na názorech nebo
jiných idiosynkraziích těch, kdo se dovídají. Toto je možné, i když je
určitý předmět vědy sám ontologicky subjektivní; je možné získat
epistemicky objektivní vysvětlení ontologicky subjektivního fenoménu.
Z pohledu vědecké filozofie je to nutná podmínka, aby byla psychologická
věda možná. (\[96\])

Takže pokud chceme měřit psychologické atributy, musíme popřemýšlet nad
jejich ontologií. Tato ontologie musí být vypracována před tím, než se
pokusíme o nich získat nějaké znalosti. Skutečný proces vědeckých objevů
často funguje jako bootstrapping mezi vývojem teorie a empirickou studií
– jak ukázal příklad s měřením teploty –, takže asi není důvodné u této
ontologie vyžadovat naprostou jednoznačnost před tím, než ji začneme
studovat. Nicméně, otázky týkající se ontologie atributu nelze svěřovat
epistemologii (např. operacionalizací definice atributu jako čehokoliv,
co odpovídá latentní proměnné v latentním modelu). (\[96\])

Největším problémem psychologického měření je častá absence dobře
vyvinutých teorií o atributech. Místo toho jsou položky často
konstruovány nejlepšími odhady na základě jakékoliv dostupné teorie, ale
také na základě intuice (co se zdá být rozumné?), tradice (jak byly
konstruovány podobné testy?) a konformitě (co si myslí moji kolegové?).
Role atributové teorie je často podceňována. Měření musí být založeno na
substantivní teorii a zároveň vést k vytváření a testování dalších
teorií. (\[90\])

Dobře definovaná teorie umožňuje výzkumníkovi formulovat hypotézy, které
předpovídají, která chování se vztahují k jiným jako koreláty atributu
zájmu, jak se chování vztahují k chováním typickým pro jiné atributy, a
jak manipulace typického chování může ovlivnit jiná typická chování.
Tyto hypotézy mohou zahrnovat skupinové rozdíly vzhledem k naměřeným
hodnotám, změny v měření v průběhu času a interní struktury měřicích
přístrojů, ale rovněž i procesy, které byly aktivovány položkami a vedly
k odpovědím. (\[90\])

Přestože detaily psychologické úrovně popisu (jako příčiny a následky
jak mezisubjektové, tak vnitrosubjektové variace atributu) mohou být
neznámé, tato neznalost detailů struktury atributu nesmí být překážkou
výzkumu její role ve funkčních systémech. Stejně tak to ani nutně nečiní
tvrzení o její existenci bezvýznamné. Takovéto *black-box* termíny jsou
empirické konstrukty, např. koncept genu jako jednotky dědičnosti, byl
původně funkcí bez struktury, odvozené pouze z pozorování dědičnosti;
struktura byla doplněna později, což dovolilo existenci genu potvrdit
nezávisle na fenoménu, kvůli kterému byly postulovány, aby ho
vysvětlily. (\[96\])

Problém redukce
---------------

Jsme nejen psychologické entity, ale zároveň jsme i entity biologické.
Jsme tvořeni miliardami neustále interagujících buněk: máme zhruba 1100
gramů mozkové tkáně (\[X\]) s 86 miliardami neuronů (\[X\]). Můžeme tak
změřit řadu neurologických atributů: množství šedé hmoty v různých
oblastech mozku; mapování, jak bílá hmota tyto oblasti propojuje;
kvantifikaci jak kortikální subsystémy synchronizují svoji aktivitu
v průběhu času; či lokalizované změny v úrovních neurotransmiterů.

\[95\] ukázali z aktivity vizuálního kortexu dekódovat, s pomocí vážené
lineární kombinace aktivačních vzorců voxelů, podobu podnětů, a to
s více jak 90% přesností. Pro takto nízkoúrovňový mentální proces se zdá
být přijatelné, že aktivační vzorce vizuálních oblastí mozku mohou
sloužit jako měření prezentovaného podnětu. Oproti tomu, změřením třeba
objemu mozku sotva změříme inteligenci – byť mezi těmito dvěma atributy
existuje slabá korelace (\[X\]). Mezi těmito situace mi existují
esenciální rozdíly, které ukazují na obtíže s intepretací neurologických
měření jako reprezentace psychologických atributů.

Otázka potom zní, jakým způsobem propojit psychologické a neurologické
explanatorní úrovně? Jde tedy o problém redukce – jak jsou propojené
jednotlivé explanatorní úrovně vědy. \[98\] navrhli hierarchii
explanatorních úrovní podle toho, jak velkými, vysokými, komplexními či
abstraktními (sociální skupiny) či malými, nízkými, jednoduchými či
konkrétními (subatomární částice) entitami se zabývají. Entity na vyšší
úrovni se pak skládají z těch na nižší úrovni – věda se pak sestává ze
základních jednotek, které postupně vytváří hierarchii věd. Tato
zjednodušující představa pak udává fyzikální vědy jako nejabstraktnější,
přes biologické vědy až po sociální vědy; sociologie se zabývá skupinami
lidí, psychologie mentálním fungováním jedince, neurověda studuje jeho
mozek, který se skládá z biochemických prvků, a tak dále až
k subatomárním částicím.

\[99\] formalizoval požadavky, které musí být splněny, aby teorie určité
úrovně mohla být redukována na teorii nižší úrovně. Na každé
explanatorní úrovni můžeme najít pravidelnosti, které vysvětlují
interakce jejích entit, a musíme proto objevit způsob, jak tyto
zákonitosti přeložit do zákonitostí nižších úrovní. Tyto přemosťující
zákony (*bridge laws*) by nám dovolili analyticky přeložit jakoukoliv
vědeckou zákonitost „nahoru“ či „dolů“. Mnoho takových zákonů
neexistuje, ale představa, že psychologické procesy lze popsat s pomocí
pochodů v mozku je velice lákavá.

\[100\] a \[101\] tuto představu oprávněně kritizovali argumentem
mnohonásobné realizace. Tato teze tvrdí, že určitý mentální stav, jako
je „cítit bolest“ může být realizován mnoha fyzickými způsoby. Není
důvod, aby to bylo pouze aktivací C-vláken (\[X\]): jiné druhy neuronů
(např. v jiných živočiších) nebo dokonce nebiologické substráty mohou
plnit podobnou funkci. Pokud tedy lze mentální stav realizovat více
vzájemně disjunktními způsoby, není jasné, jak přemosťující zákony
popíší toto *one-to-many* mapování. Obecně můžeme říct, že vlastnosti a
události na vyšších úrovních mohou být realizovány mnoha způsoby na
nižších úrovních: vlastnost být hodinami může být realizována mnoha
způsoby, protože hodiny jsou definovány tím, co dělají, než jaká
struktura jim umožňuje to dělat (\[96\]).

Jaký tedy popsat vztah mysli a fyzického světa? Máme tu vědeckou
představu světa, který je ve své podstatě fyzický (skládající se
z elementárních částic) a všechno v tomto světě, včetně bytostí mající
vědomí, není nic než tyto fyzické částice spojené do komplexnějších
celků. Na druhou stranu vědomí prožíváme z pohledu první osoby, který
nám říká, že máme tělo *i* mysl.

Historickým pojetím vztahu mysli a těla je karteziánský dualismus.
Descartes (\[102\]) dospěl k názoru, že zatímco fyzikální věci zabírají
trojrozměrný prostor a mentální nikoliv, musí se jednat o odlišné
substance. Carteziánský dualismus tvrdí, že mentální a fyzické operuje
v odlišných ontologických sférách/doménách, ačkoliv není jasné, jak
mentální ovlivňuje fyzické, a naopak. (\[96\])

Alternativou dualismu je monismus: vše co existuje, existuje v
jednom časoprostoru. \[101\] navrhl pohled, známý jako nereduktivní
fyzikalismus, který zachovává ontologickou i epistemologickou autonomii
vyšších explanatorních úrovní. Nemůžeme tvrdit, že jelikož je mozek
nutný pro existenci psychologických procesů, je všechna psychologie
redukovatelná na popisy mozku; i přes četné objevy není jasné, jak
konceptualizovat roli neurověd a biologické psychologie a jejich vztah
k psychologickým konstruktům. Na druhé straně extrému je představa
eliminativního materialismu, že *folk* psychologie neexistuje, a tím i
její koncepty jako vzpomínky, představy, přání, a budou nakonec
nahrazeny neurovědami (\[37\]).

Pokud člověk přijme silný fyzikalismus, není důvod, proč se při redukci
zastavit na úrovni mozku; neurologické procesy lze kauzálně redukovat na
proteiny, molekuly, atomy, atd. Z pragmatického hlediska se na úrovni
mozku zastavujeme, protože „to funguje“; pragmatický redukcionismus
říká, že zastavení je v pořádku, pokud je empiricky odůvodněné, nikoliv
na základě apriorních tvrzení. Dávat ontologickou přednost biologické
úrovni explanace, bez toho aniž bychom ustanovili koherentní framework
redukce může mít nepříznivé důsledky. (\[37\])

Konvenční uvažování považuje vztah mezi vlastnostmi nižšího a vyššího
řádu za takový, že neurologické atributy jsou příčinou pozorovatelných
rozdílů na psychologické či behaviorální úrovni: drogy ovlivňují
kognitivní schopnosti, zranění může ovlivnit osobnost, u řady
neurologických onemocnění fyziologické změny předcházejí kognitivním.
Ovšem existují i důkazy o opačném působení: trénování určitých
dovedností vede ke změnám v mozku. A možná je i určitá reciprocita, tj.
vzájemné vlivy z neurologických vlastností k psychologickým a naopak:
injekce testosteronu ovlivní chování, ale určité chování může vést i ke
zvýšené produkci testosteronu. Kauzalita tedy může působit mezi
neurologickými a psychologickými procesy oběma směry. (\[37\])

Protože dualismus je v současnosti překonaný (\[X\]), za zmínku stojí
tři pojetí vztahu mysli a těla: identita, supervenience a emergence.

### Identita

Teorie identity tvrdí, že psychologické procesy a atributy jsou
identické jejich neurologickým realizacím: to, co prožíváme, je přesně
reflektováno v odpovídajícím neurologickém stavu mozku. Výhoda této
teorie tkví v relativně neproblematickém přiřazení kauzality mentálním
událostem: protože mentální událost či stav je identický určité neurální
realizaci v jakémkoliv čase, má stejnou kauzální sílu jako tento
neurologický stav, kterému je identický. (\[37\])

Teorie identity má více podtypů. *Type-type* identita stanovuje, který
typ neurální aktivity (aktivace c-vláken) je identická typu
psychologického stavu (pociťování bolesti). Vlastnost X je *type*
identická vlastnosti Y, když platí tvrzení: X právě tehdy, když Y.

Méně přísná varianta, *token-token* identita stanovuje, že psychologický
stav v určitém čase je identický neurální realizaci v tomto čase, ale že
nemusí existovat určitá pravidelnost v neuronových realizacích (tj. pro
stejný typ mentálního stav se mohou lišit, pro různé výskyty tohoto
stavu). V daném časovém okamžiku pro osobu v psychologickém stavu X,
tento stav X je identický k nějakému neurologickému stavu Y, který stav
X instanciuje. Ale neexistuje žádné omezení na konzistenci toho vztahu:
u té samé osoby může být v jiném časovém okamžiku psychologický stav X
identický jinému neurologickému stavu Y<sub>2</sub>. Tato pozice nenese
žádnou ontologickou váhu, a lze na ni nahlížet jako na antidualistické
ukotvení psychologických stavů ve fyzické realitě. (\[37\])

Pokud redukujeme na nižší úroveň, každý *type* identický model se stane
*token* modelem z nutnost, protože lidé nemají naprosto, do poslední
molekuly či atomu, stejné mozky. (\[37\])

Alternativou těmto dvěma extrémům může být *type-token* teorie identity.
Ta tvrdí, že pro každého jedince existuje type identický vztah mezi
psychologickým stavem X a nějakou neurologickou realizací Y. Tj.
kdykoliv je v psychologickém stavu X, je v neurologickém stavu Y, a
naopak, ale tento stav Y se může lišit napříč lidmi. Příkladem může být
hypotetická existence „buněk podnětu S“ – aktivovány jsou pouze určité
konstelace neuronů, pro tento specifický podnět S, ale nezávisle na
vizuální podobě tohoto podnětu (lingvistický podnět, či obrázek podnětu,
ale nikoliv obrázek jiného podnětu). Tento shluk buněk nemůže být
anatomicky identifikován takovým způsobem, aby byl jeho popis
zobecnitelný napříč jedinci: ti liší se v umístění a struktuře tohoto
shluku. Ale může platit, že všichni lidé, či lidé často vystavovaní
tohoto podnětu, mají nějakou konstelaci buněk, která se takto chová, tj.
jejichž aktivace může být považována za měření latentní proměnné
„percepce podnětu S“. (\[37\])

### Supervenience

Davidson (\[107\]), Kim (\[103\]) a jiní (\[X\]) argumentovali, že
mentální vlastnosti mohou supervenovat na fyzických. Koncept
supervenience určuje, že vyšší úrovně abstrakce jsou determinovány
nižšími; její definice je následující: o atributu X můžeme říct, že
supervenuje atribut nižšího řádu Y, pokud nemůže existovat rozdíl v X
(IQ osoby A je vyšší než osoby B) bez rozdílu v Y (vlastnosti mozku
osoby A se liší od vlastností mozku osoby B). Tudíž, přítomnost
Y-rozdílu je nutnou, ale ne postačující podmínkou pro přítomnost
X-rozdílu. Tedy pokud není rozdíl v Y, není rozdíl ani v X. Tato relace
je postačující podmínkou, abychom ji mohli nazývat superveniencí.
Atributy nižšího řádu při supervenienci nutně nesdílí všechny
charakteristiky atributu vyššího řádu: atomy, ze kterých se skládá
umělecké dílo, nejsou krásné, a neurony nejsou inteligentní. Atributy
vyšší úrovně supervenují na nižších kauzálně asymetrickým způsobem.
(\[37, 96\])

Existuje víc variant supervenience; Kim (\[103\]) definoval silnou
supervenienci pro atribut vyšší úrovně A a atribut nižší úrovně B
následovně: Nutně, pro každé x a y, pokud x a y sdílejí všechny
vlastnosti v B, potom x a y sdílejí všechny vlastnosti v A, tj.
nerozlišitelnost v B zahrnuje nerozlišitelnost v A. Vztah supervenience
je asymetrický, protože struktura nižší úrovně se může lišit, zatímco
vyšší úroveň zůstává stejná (protože rozdíly nižšího řádu jsou nutné,
ale ne postačující, pro rozdíly vyššího řádu). V kontextu vědomí to
znamená, že mentální stav supervenuje na fyzickém stavu, pokud nemůže
být změna v mentálním stavu bez nějaké změny v neurofyziologickém stavu.
Supervenující atributy mohou být realizovány mnoha způsoby atributy, na
kterých supervenují, což implikuje, že stejné rozdíly v mentálním stavy
nemusí korespondovat stejným rozdílům v neurálním stavu napříč osobami a
okolnostmi. Kvůli této asymetrii dává Kim kauzální prioritu realizacím
nižšího řádu: neurologické indikátory kompletně determinují kauzální
vlastnosti systému. Supervenience je konzistentní s *many-to-one*
mapování z nižších do vyšších vlastností, ale ne s izomorfismem, což
vylučuje *type-type* identitu.

### Emergence

Další teorií je emergence, která tvrdí, že vlastnosti vyšší úrovně
abstrakce se vynořují či nastávají kvůli komplexním kombinacím nižších
vlastností (inteligence neexistuje na úrovni neuronů, ale existuje,
protože miliardy neuronů spolu interagují). Obecný popis emergence je
takový, že emergentní fenomén je konceptualizovaný jako nastávající na
makro úrovni, v kontrastu k mikroúrovňovým komponentám a procesům,
z kterých vyvstává. Mozek může příkladem takové komplexní struktury
sestávající se ze stavebních bloků, které spolupracují komplexním
způsobem. Silná emergence tvrdí, že emergentní fenomén má kauzální sílu
a ontologický status, který nemůže být plně redukován na jeho
konstituující komponenty. Např. vědomí nemůže být, zdá se, plně
vysvětleno na základě jednotlivých neuronů. Emergentní perspektiva může
být pro psychologické vlastnosti vhodná, pokud vezmeme v úvahu dimenzi
času: vlastnosti vyšší úrovně mohou vyvstávat s postupujícím vývojem
mozku. (\[37\])

\[Výzkum psychologických procesů, simulace a modely, etp.\]
-----------------------------------------------------------

\[TODO: rozšířit\]

Přestože tedy doposud nemáme jasnou odpověď na to, jak spolu souvisí
mentální a neurologická úroveň, \[37\] navrhl způsob, jak jejich vztah
modelovat. Data, která se týkají psychologických atributů, nazýváme
P-indikátory: jedná se o psychologická měření, jako jsou řešení úlohy X,
výběr odpovědi C, počet objektů udržených v pracovní paměti, atd. Data,
které se týkají neurologických atributů, nazýváme N-indikátory:
elektrická měření kortikální aktivity (EEG), měření rychlosti
zpracování, BOLD signály či fyziologické indikátory jako hustota šedé
hmoty, objem mozku, úrovně neurotransmiterů, atd.

Konkrétní podoba propojení N a P indikátorů a atributů v modelu závisí
na konkrétní testované teorii redukce. Přestože využití při samotném
měření je doposud sporné, jak experimentální technika pro další výzkum
má podobné modelování jistě potenciál.

◊

Jak poznamenal \[56\], nic vás nedonutí ocenit lidskou inteligenci tak
jako poznání, že vytvořit počítač uvažující jako my je nesmírně náročné.
Možnosti, jak studovat mozek, jsou omezené; nemůžeme v reálném čase
sledovat aktivitu velkého množství konkrétních neuronů. Posledních 25
let se vědci proto snaží *simulovat* mozek tak, aby tato simulace do
určité míry byla biologicky odpovídající. Simulace ve velkém měřítku
jsou pochopitelně velice drahé (kvůli vysoké výpočetní náročnosti), a
umožňují získávat znalosti spíše o výkonosti simulovaného systému, než o
neurobiologickém systému mozku, který simulace představuje (\[112\]).

Protože neexistuje jednotná teorie fungování mozku, úspěšné modely tudíž
řeší spíše dílčí úlohy (\[112\]). Zajímavé je sledovat, jak se
v posledních letech exponenciální měrou zvyšuje schopnost komputačního
řešení složitých problémů, které jsou pro člověka jednoduché, ale je
složité je popsat algoritmicky (\[110, 56\]): rozpoznávání obrázků,
hraní Go, či řízení aut. Především úspěch aplikace neuronových sítí je
pozoruhodný. Neuronové sítě jsou komputační modely, které se inspirují
biologickou podobou neuronů. Neuronové sítě se skládají z jednotlivých
jednotek, vzájemně propojených tak, aby si předávaly signály. Určité
neurony jsou určeny jako vstupy, další jako výstupy, a ty zbylé různými
způsoby propojují vstupy s výstupy tak, aby došlo k žádoucí
transformaci. Z matematického hlediska neuronové sítě fungují tím, že
aproximují komplexní matematické funkce jednoduššími. (\[X\])

Velmi úspěšné jsou rekurentní neuronové sítě, které jsou místo vektorů
schopné zpracovávat sekvence vektorů, a tudíž jsou schopné se naučit
programy mající stav; hodí se tedy k modelování mentálních procesů, jako
je čtení a vytváření textu a obrázků (\[113\]).

Využití neuronových sítí v psychometrice není příliš rozšířené, protože
sice dovolují modelovat nelineární vztahy, ale vyžadují větší množství
dat; zároveň není jasná jejich intepretace (\[111\]).

◊

\[TODO: lepší přechod\]

Validita psychologického měření
-------------------------------

Pokud je měřená vlastnost na vysoké úrovni abstrakce, může být velice
těžké zjistit, zdali skutečně měříme to, co chceme. Vzhledem k tomu, jak
je obtížné vytvoření a ověření teorií psychologických procesů, má u
psychologického měření tato otázka validity zásadní význam.

Pro validitu psychologického měření jsou důležité dva rysy procesu
měření, jak jsme ho doposud popisovali. Prvním je závazek k vědeckému
realismu: měřené atributy objektivně existují a můžeme se pokoušet
získávat o nich informace.

Druhým rysem je přítomnost kauzálních relací v procesu měření: měření je
experimentální aktivita a měřený objekt, měřicí systém i prostředí jsou
vzájemně kauzálně propletené (\[39\]). Mezi měřenou vlastností a
indikační vlastností (jejíž hodnotu, indikaci, využíváme ke stanovení
hodnoty měřené vlastnosti) musí nutně existovat kauzální vztah: pohyb
elektronů v ampérmetru způsobí vychýlení ukazatele, pohybující se
molekuly předají kinetickou energii teploměru, jehož měřící kapalina se
pak roztáhne, fotony dopadající na fotorezistor snižují jeho odpor.

V posledních letech této vlastnosti procesu měření si všimli i někteří
psychometrikové (\[38\], \[21\]) a vytvořili tak odpovídající definici
validity psychologického měření: test je validní pro měření atributu
právě tehdy, když a) atribut existuje, a b) změny atributu kauzálně
produkují změny ve výsledku měřicí procedury.

S tím souvisí i kritika dřívějších přístupů k validitě.

Validita není komplexní, fasetovaná, nebo závislá na nomologických
sítích – je to jednoduchý koncept: test je validní pro měření atributy
právě tehdy, když atribut existuje a variace v tomto atributu kauzálně
vytváří variace výstupu měřící procedury. Základní tvrzení je tedy
ontologické, a logicky předchází procesu měření, protože je to nutná
podmínka, aby bylo měření možné; toto tvrzení je nicméně odlišné od
samotného procesu měření. Sjednocení všech procedur týkajících se
ověřování této vlastnosti testů, oněch různých „validit“, testování
vhodnosti, atd., nejsou validitou, ale *validizací*. (\[38\])

Měření je kauzální koncept, s jasně daným směrem svět ↝ nástroj; nemůže
být tedy založen pouze na korelaci. Kriteriální validita – která využívá
korelací – vede k tomu, že test je „validní“ pro spoustu věcí – šance
potkat nulovou korelaci je téměř nulová. Dále – pokud by měly dva testy
perfektní korelaci, znamenalo by to, že měří stejnou věc pod dvěma
názvy. Korelace je rovněž statistika závislá na populaci – a proto by
byla i validita na ní založená. (\[38\])

◊

Je těžké nedefinovat kauzalitu necirkulárním způsobem; stále neexistuje
jednotná definice tohoto konceptu, či teorie usuzování o kauzalitě,
které dokáží zvládnout všechny možné případy a protipříklady. Důsledkem
toho je určitý „kauzální pluralismus“, metafyzický, konceptuální i
důkazový; a i kdyby opravdu existovala jediná představa o kauzalitě,
může existovat mnoho způsobů, jak kauzální vztah rozpoznat. (\[106\])

Místo toho, abychom příčiny definovali jako události ve smyslu věcí,
které nastanou v určitý čas na určitém místě, je užitečné dovolit, aby
příčinou mohla být vlastnost (červená barva látky vyprovokovala býka) či
fakt, a nutně událost změny vlastnosti (látka se nestala červenou, byla
červená a bude červená i po té, co se býk rozběhne). (\[106\])

Příčina musí v čase předcházet následku; kauzalita má specifikovaný
směr: X ↝ Y a X ↜ Y je něco jiného. Pokud uvažujeme o jednotlivých
případech a data obsahují pozorování systému v čase, časové pořadí je
jasné. Jiné metody usuzování o kauzalitě, která nevyžadují data o
plynutí času, zahrnují další znalosti, aby našly časové pořadí a
odlišily následek od příčiny. (\[106\], \[21\])

Druhé kritérium je, že možné příčiny mění pravděpodobnosti svých
následků; pozorované změny obvykle doprovázejí manipulaci v příčinách,
ale ne *vice versa*. (\[106\], \[21\])

Další vlastnosti kauzality nejsou pro její definici podstatné, ale stojí
za zmínku. Kauzalita je tranzitivní: X ↝ Y ∧ Y ↝ Z ⇒ X ↝ Z. Korelace
mezi příčinou a následkem může nastat i z jiných důvodů než je
kauzalita, ale pokud jedna příčina způsobuje následek, lze očekávat
korelaci. Nakonec, příčina se liší od následku; nic nezpůsobuje sebe
nebo část sebe. (\[21\])

◊

\[TODO: předělat\]

U psychologického měření je často kauzální propojení všech objektů a
osob zapojených do měření je nejasné, a navíc obsahuje různé zpětné
vazby; opakované měření ovlivňuje měřený objekt<span
id="fnref9">\[^9^\](\#fn9)</span>: respondent si zapamatuje odpovědi,
testováním si natrénuje měřenou vlastnost, či je mu prozrazen původně
skrytý smysl měření.

Popis mentálních procesů stojících za psychologickým měřením samozřejmě
vyžaduje rozvoj atributových teorií, které popíší na úrovni jedince, co
se děje „mezi“ atributem a testovým skóre. Je sotva možné konstruovat
uvažování testovaného respondenta pomocí ne-kauzálního přístupu. Položky
mají mnoho společných vlastností, a změna některé – např. písma,
konkrétní formulace otázky, změna číslic na slova vyjadřující čísla… –
by neměla ovlivnit výsledek, protože tyto vlastnosti nehrají kauzální
roli ve vyvolání konkrétního procesu odpovídání. \[21\]

Je proto pochopitelné, že nedostatečně rozvinuté psychologické teorie
označuje jako největší problém psychometriky řada autorů (\[38\], \[3\],
\[90\], \[X\], \[X\]).

Je složité vytvářet a testovat teorie o atributech, ke kterým nemáme
přímý epistemický přístup.

Tvrzení „atribut X způsobuje skór Y“ musí mít podmínky, za kterých je
pravdivé. Tyto podmínky závisí na analýze termínů atributu, skóru a
kauzality, a empiricky testovatelných implikacích jejich intepretací.
Z jediného vztahu atribut ↔ skór nemůže usoudit na směr kauzality;
teorie je vzhledem k datům podurčená. Validace mezisubjektové kauzality
vyžaduje méně důkazů než vnitrosubjektová – tato kauzalita znamená, že
obdržíme stejné výsledky napříč jedinci i napříč různými okolnostmi u
jednoho jedince. Empirické důkazy pro toto se hledají těžko:
vnitrosubjektový efekt nemusí existovat, či funguje jinak než
mezisubjektový. Musíme tedy používat metodologie, které zahrnují dimenzi
času, či manipulaci formátu položek. Nejlepší důkazy o validitě se
sestávají z různých druhů studií, které potvrzují jednu intepretaci.
\[21\]

K tomu všemu jsou pochopitelně potřeba vhodné statistické modely.

Modely psychologického měření
=============================

\[TODO: lepší úvod\]

Pro modelování psychologického měření potřebujeme model, který dokáže
modelovat proměnné, které nelze pozorovat přímo, a který dokáže
modelovat kauzální vztahy. Takové podmínky splňuje strukturní modelování
(*structural equation modeling*, SEM) a modely spadající do této
kategorie, jako jsou modely s latentní proměnnou.

SEM se sestává z grafické a matematické reprezentace směrových
statistických asociací mezi měřenými a latentními proměnnými. Tato
reprezentace implikuje specifickou kovarianční strukturu, která se dá
testovat vhodnými daty – zda je pozorovaná kovarianční struktura
konzistentní s kovarianční strukturou odpovídající specifikovaným
lineárním vztahům. Modely s latentními proměnnými se velice hodí pro
psychologická měření, neboť psychologické atributy nemůžeme pozorovat
přímo. Rozlišujeme dvě základní široké třídy modelů: formativní a
reflektivní. (\[114, 37, 21\])

\[TODO: popis reflektivních a formativních modelů\]

Modely s latentními proměnnými fungují následujícím způsobem.
Předpokládá se, že psychologický atribut má určitou strukturu; tento
předpoklad by měl být podpořený teorií a ověřený testováním vhodných
reprezentačních axiomů<span id="fnref10">\[^10^\](\#fn10)</span>.
Struktura může být kategorická, pořadová či spojitá. Na těchto
nepozorovatelných, latentních proměnných statisticky závisí množina
proměnných pozorovaných, které mohou být rovněž kategorické, pořadové či
spojité. (\[21\])

V psychometrice se nejčastěji předpokládá atribut s kvantitativní
strukturou, a tudíž latentní proměnná v modelu je spojitá. Model
vztahuje pozorovanou odpověď na položku *U* k latentní proměnné θ pomocí
funkce (\[38\]):

![g\\left( E\\left( U\_{\\text{ij}} \\right) \\right) = \\beta\_{j} +
\\alpha\_{j}\\theta\_{i}](http://chart.apis.google.com/chart?cht=tx&chl=g%5Cleft%28%20E%5Cleft%28%20U_%7B%5Ctext%7Bij%7D%7D%20%5Cright%29%20%5Cright%29%20%3D%20%5Cbeta_%7Bj%7D%20%2B%20%5Calpha_%7Bj%7D%5Ctheta_%7Bi%7D "g\left( E\left( U_{\text{ij}} \right) \right) = \beta_{j} + \alpha_{j}\theta_{i}")
Kde g je spojovací funkce; *E*(*U<sub>ij</sub>*) je interpretováno jako
očekávaná odpověď respondenta *i* na položku *j*, nebo jako očekávaný
poměr odpovědí na položku v populaci respondentů s pozicí
θ*<sub>i</sub>* na latentní proměnné; α*<sub>j</sub>* a β*<sub>j</sub>*
jsou regresní koeficienty parametry položky. (\[38\], \[97\])

Model nelze testovat kvůli přítomnosti latentní proměnné přímo, pouze
nepřímo díky implikacím pro sdružené rozdělení pravděpodobnosti odpovědí
na položky; odpovědi položky jsou nezávislé, podmíněné pouze latentní
proměnnou; máme-li vektor *K* odpovědí označený jako *Y<sub>i</sub>*,
s pozorovanými hodnotami *y<sub>i</sub>* = (*y<sub>i</sub>*<sub>1</sub>,
*y<sub>i</sub>*<sub>2</sub>,… *y<sub>iK</sub>*) respondenta *i*
s hodnotou latentní proměnné θ*<sub>i</sub>*, platí (\[97\]):

![P\\left( y\_{i} \\middle| \\theta\_{i} \\right) = P\\left( y\_{i1}
\\middle| \\theta\_{i} \\right)P\\left( y\_{i2} \\middle| \\theta\_{i}
\\right)\\ldots P\\left( y\_{\\text{iK}} \\middle| \\theta\_{i} \\right)
= \\prod\_{k = 1}\^{K}{P\\left( y\_{\\text{ik}} \\middle| \\theta\_{i}
\\right)}](http://chart.apis.google.com/chart?cht=tx&chl=P%5Cleft%28%20y_%7Bi%7D%20%5Cmiddle%7C%20%5Ctheta_%7Bi%7D%20%5Cright%29%20%3D%20P%5Cleft%28%20y_%7Bi1%7D%20%5Cmiddle%7C%20%5Ctheta_%7Bi%7D%20%5Cright%29P%5Cleft%28%20y_%7Bi2%7D%20%5Cmiddle%7C%20%5Ctheta_%7Bi%7D%20%5Cright%29%5Cldots%20P%5Cleft%28%20y_%7B%5Ctext%7BiK%7D%7D%20%5Cmiddle%7C%20%5Ctheta_%7Bi%7D%20%5Cright%29%20%3D%20%5Cprod_%7Bk%20%3D%201%7D%5E%7BK%7D%7BP%5Cleft%28%20y_%7B%5Ctext%7Bik%7D%7D%20%5Cmiddle%7C%20%5Ctheta_%7Bi%7D%20%5Cright%29%7D "P\left( y_{i} \middle| \theta_{i} \right) = P\left( y_{i1} \middle| \theta_{i} \right)P\left( y_{i2} \middle| \theta_{i} \right)\ldots P\left( y_{\text{iK}} \middle| \theta_{i} \right) = \prod_{k = 1}^{K}{P\left( y_{\text{ik}} \middle| \theta_{i} \right)}")
\#\#\# Raschův model

(\[97\])

Nejzákladnějším a nejrozšířenějším IRT modelem je Raschův model,
jednoparamertrový logistický model. Má tedy kromě latentní proměnné
jediný parametr obtížnosti položky a logistickou spojovací funkci.
Pravděpodobnost správně zodpovědné položky je proto udávána jako:

![P\\left( Y\_{\\text{ik}} = 1 \\middle| \\theta\_{i},b\_{k} \\right) =
\\frac{e\^{\\theta\_{i} - b\_{k}}}{1 + e\^{\\theta\_{i} -
b\_{k}}}](http://chart.apis.google.com/chart?cht=tx&chl=P%5Cleft%28%20Y_%7B%5Ctext%7Bik%7D%7D%20%3D%201%20%5Cmiddle%7C%20%5Ctheta_%7Bi%7D%2Cb_%7Bk%7D%20%5Cright%29%20%3D%20%5Cfrac%7Be%5E%7B%5Ctheta_%7Bi%7D%20-%20b_%7Bk%7D%7D%7D%7B1%20%2B%20e%5E%7B%5Ctheta_%7Bi%7D%20-%20b_%7Bk%7D%7D%7D "P\left( Y_{\text{ik}} = 1 \middle| \theta_{i},b_{k} \right) = \frac{e^{\theta_{i} - b_{k}}}{1 + e^{\theta_{i} - b_{k}}}")
Parametr obtížnosti b<sub>k</sub> udává bod na škále latentní proměnné,
který odpovídá pravděpodobnosti 50 %, že respondent odpoví správně.
Důležitou vlastností modelu je, že charaketritické funkce položek
s různými obtížnostmi se navzájem nekříží. To znamená, že pro položky
stejné zvýšení v úrovni latentního rysu vede ke stejné zvýšení
pravděpodobnosti úspěchu – položky diskriminují mezi respondenty stejně.

\[TODO: graf charakteristických křivek\]

### Dvouparametrový model

(\[97\])

Tento model přidává diskriminační parametr:

![P\\left( Y\_{\\text{ik}} = 1 \\middle| \\theta\_{i},a\_{k},b\_{k}
\\right) = \\frac{e\^{{a\_{k}\\theta}\_{i} - b\_{k}}}{1 +
e\^{a\_{k}\\theta\_{i} -
b\_{k}}}](http://chart.apis.google.com/chart?cht=tx&chl=P%5Cleft%28%20Y_%7B%5Ctext%7Bik%7D%7D%20%3D%201%20%5Cmiddle%7C%20%5Ctheta_%7Bi%7D%2Ca_%7Bk%7D%2Cb_%7Bk%7D%20%5Cright%29%20%3D%20%5Cfrac%7Be%5E%7B%7Ba_%7Bk%7D%5Ctheta%7D_%7Bi%7D%20-%20b_%7Bk%7D%7D%7D%7B1%20%2B%20e%5E%7Ba_%7Bk%7D%5Ctheta_%7Bi%7D%20-%20b_%7Bk%7D%7D%7D "P\left( Y_{\text{ik}} = 1 \middle| \theta_{i},a_{k},b_{k} \right) = \frac{e^{{a_{k}\theta}_{i} - b_{k}}}{1 + e^{a_{k}\theta_{i} - b_{k}}}")
Důsledkem je, že charakteristické funkce položky mají proměnlivý sklon a
položky se tak nevztahují k latentní proměnné všechny stejně. Čím je
vyšší hodnota diskriminačního parametru, lépe je položka schopná
rozlišit mezi nízkými a vysokými úrovněmi hodnotami latentní proměnné.
Diskriminace položky se vztahuje k její obtížnosti: položka s vysokou
rozlišovací schopností je užitečná v užší oblasti, která odpovídá
oblasti obtížnosti, než položka s nízkou rozlišovací schopností.

Existuje rovněž probit varianta modelu:

![P\\left( Y\_{\\text{ik}} = 1 \\middle| \\theta\_{i},a\_{k},b\_{k}
\\right) = \\Phi\\left( {a\_{k}\\theta}\_{i} - b\_{k} \\right) =
\\int\_{- \\infty}\^{{a\_{k}\\theta}\_{i} - b\_{k}}{\\phi\\left( z
\\right){dz}}](http://chart.apis.google.com/chart?cht=tx&chl=P%5Cleft%28%20Y_%7B%5Ctext%7Bik%7D%7D%20%3D%201%20%5Cmiddle%7C%20%5Ctheta_%7Bi%7D%2Ca_%7Bk%7D%2Cb_%7Bk%7D%20%5Cright%29%20%3D%20%5CPhi%5Cleft%28%20%7Ba_%7Bk%7D%5Ctheta%7D_%7Bi%7D%20-%20b_%7Bk%7D%20%5Cright%29%20%3D%20%5Cint_%7B-%20%5Cinfty%7D%5E%7B%7Ba_%7Bk%7D%5Ctheta%7D_%7Bi%7D%20-%20b_%7Bk%7D%7D%7B%5Cphi%5Cleft%28%20z%20%5Cright%29%7Bdz%7D%7D "P\left( Y_{\text{ik}} = 1 \middle| \theta_{i},a_{k},b_{k} \right) = \Phi\left( {a_{k}\theta}_{i} - b_{k} \right) = \int_{- \infty}^{{a_{k}\theta}_{i} - b_{k}}{\phi\left( z \right){dz}}")
Kde
![\\Phi](http://chart.apis.google.com/chart?cht=tx&chl=%5CPhi "\Phi") je
kumulativní distribuční funkce normálního rozdělení a
![\\phi](http://chart.apis.google.com/chart?cht=tx&chl=%5Cphi "\phi") je
funkce hustoty pravděpodobnosti normálního rozdělení.

Výraz ![{a\_{k}\\theta}\_{i} -
b\_{k}](http://chart.apis.google.com/chart?cht=tx&chl=%7Ba_%7Bk%7D%5Ctheta%7D_%7Bi%7D%20-%20b_%7Bk%7D "{a_{k}\theta}_{i} - b_{k}")
je někdy uváděn jako ![a\_{k}\\left( \\theta\_{i} - b\_{k}\^{\*}
\\right)](http://chart.apis.google.com/chart?cht=tx&chl=a_%7Bk%7D%5Cleft%28%20%5Ctheta_%7Bi%7D%20-%20b_%7Bk%7D%5E%7B%2A%7D%20%5Cright%29 "a_{k}\left( \theta_{i} - b_{k}^{*} \right)"),
kdy je obtížnost uváděna na stejné škále jako latentní proměnná (podobně
jako v Raschově modelu) a představuje bod s 50% pravděpodobností správné
odpovědi.

### \[Bayesovský přístup\]

\[TODO\]

◊

\[TODO: sjednotit s popisem kauzality výše\]

To, že je odpověď na položku realizací náhodné proměnná, lze
interpretovat dvěma způsoby (\[38\], \[21\], \[97\]):

-   Stochastický subjekt – Funkce odpovědi na položku určuje
    pravděpodobnost, s jakou respondent s určitou pozicí na latentní
    proměnné odpoví na danou položku. Vyžaduje myšlenkový experiment
    s brainwashingem. To předpokládá kauzální relaci na
    vnitrosubjektové úrovni.

-   Mezisubjektový pohled – Soustředí se na charakteristiky populace, a
    nevyžaduje tak brainwashing. Pravděpodobnostní rozložení odpovědí na
    položky, podmíněné latentní proměnnou, je koncipováno jako opakované
    vzorkování z populace se stejnou hodnotou latentní proměnné; funkce
    odpovědi na položku určuje očekávání odpovědí na položku v populaci
    s určitou pozicí na latentní proměnné. Očekávaná hodnota tak může
    být brána jako subpopulační průměr. To předpokládá kauzální relaci
    na mezisubjektové úrovni.

Mezisubjektový model latentní proměnné nemá jak popsat vnitrosubjektové
procesy, které vedou k odpovědím. Vnitrosubjektový model kauzality by
šel vytvořit pro takové proměnné, které jsou schopné empirické
konkatenace, nebo pokud bychom dokázali, že mezisubjektová a
vnitrosubjektová struktura modelů je totožná. To je ovšem další
předpoklad – nelze tvrdit, že model měření platí pro každého
respondenta; rozhodně nelze tvrdit na základě mezisubjektových dat, že
stejná struktura platí pro všechny jedince. (\[38\], \[21\])

Vhodná teorie může popsat, jakým způsobem latentní proměnná může
vysvětlovat jak mezisubjektové, tak vnitrosubjektové rozdíly. Takovými
psychologickými konstrukty může být nálada či úzkost. Je tedy možné
uvažovat, zda dimenze rozdílů v  náladě osoby v průběhu času a dimenze
rozdílů této osoby a ostatních lidí jsou jedna a ta samá. Takový
konstrukt nazýváme lokálně homogenní, ale v psychologii nebude příliš
častý, protože předpokládáme řadu individuálních odlišností: je možné,
že v průběhu času budou různí lidé vykazovat jiné vzorce změn: pro
někoho může být úzkost jednodimenzionální, pro někoho dvoudimenzionální.
Lokálně heterogenní konstrukty tak mají stejnou dimenzionální strukturu
mezisubjektově, ale odlišnou na úrovni jedinců. (\[38\])

Lokálně irelevantní konstrukty jsou ty, které předpokládáme stabilní.
Pokud je např. osobnostní rys stabilní, nebude vykazovat žádnou
strukturu; kovariance opakovaných měření nebude souhlasit s latentním
modelem, protože jediný rozptyl bude chybový rozptyl. Latentní proměnná
by pak fungovala pouze s mezisubjektovou variabilitou, nikoliv
s vnitrosubjektovou. (\[38\])

Jak konceptualizovat realistickou ontologii latentních proměnných, pokud
je nemůžeme nalézt na úrovni jedince? Může se jednat o emergentní
vlastnost populace skládající se jedinců. To neznamená, že neexistuje
vztah mezi procesem na úrovni jedince a mezisubjektovou latentní
proměnnou – pokud by tato na vnitrosubjektovém procesu nějakým způsobem
nezávisela, nemohl by existovat zdroj mezisubjektové variability.
Otázkou pak je, které procesy generují které mezisubjektové latentní
struktury? Např. jaké druhy procesů jsou kompatibilní s teorií
inteligence? (\[38\])

\[TODO: přidat nějaký závěr\]

Design referenční škály
=======================

\[TODO: dokončit\]

Přestože pro měření psychologických atributů není nutné, aby měly
kvantitativní strukturu, použití určitého druhu škály je možné jen za
správných podmínek; psychologové často používají intervalovou škálu –
jak to vyžadují obvykle používané modely –, aniž by testovali hypotézy o
struktuře atributu (\[X\], \[X\], \[78\]). \[52\] dokonce tvrdí, že
právě proto je tolik výsledků výzkumů jen „pomíjivým popisem situaci,
které již nikdy nenastanou a které lze popřít téměř jakoukoliv replikací
výzkumu“. Jak si ukážeme, situace není zase tolik zoufalá.

Problémem použití axiomatického reprezentačního přístupu je, že je
deterministický, a neposkytuje způsob, jak se vypořádat s chybou (\[X\],
\[X\], \[X\]); to vedlo některé psychology k úvaze, že RTM nemá
praktické uplatnění (\[X\])

Přístup latentních proměnných řeší problém chyby měření tím, že
předpokládá, že data obsahují šum, a modeluje očekávané hodnoty
pozorovaných proměnných. Tím překonává obtíže s vytvořením
deterministického relačního systému. Model s latentními problémy
schovává relační systém pod „nepozorovatelnost“ proměnných, tudíž fakt,
že relační systém nelze vytvořit není dále potřeba řešit. Na druhou
stanu, struktura atributu nemůže být založena na pozorovaném empirickém
relačním systému. Data, obsahující chybu, mohou být k latentní struktuře
vztažena celou řadou často rozdílných modelů. (\[21\])

Někteří psychologové se domnívali, že Raschův model je pravděpodobnostní
variantou spojeného měření (\[115\], \[X\], \[X\]), což bohužel není
pravda (\[X\], \[X\], \[X\]). Testy vhodnosti modelu trpí problémem
podurčenosti – je mnoho způsobů, jak mohou vzniknout data, která
odpovídají modelu. Tudíž nemohou být posloužit jako test k ověření
struktury atributu; jinými slovy, to, že Raschův model prošel testem
vhodnosti, neznamená, že měřený atribut má kvantitativní strukturu.
Raschův model předpokládá kvantitativní strukturu, neověřuje ji.

Naštěstí existují bayesovské testy axiomů spojitého měření.

A samozřejmě, vždy je možné používat modely, které předpokládají atribut
s pořadovou strukturou.

Nejistota psychologického měření
================================

\[TODO: dokončit\]

Definiční nejistota

Přístrojová nejistota

Interakční nejistota

\[Implikace\]
=============

\[TODO: dokončit\]

Jakým způsobem tedy vytvořit validní měření psychologických atributů?

Závěr
=====

\[TODO\]

Bibliografie
============

\[TODO\]

------------------------------------------------------------------------

1.  Viz kapitolu X.[↩](#fnref1)

2.  Viz kapitolu X.[↩](#fnref2)

3.  Viz kapitolu X.[↩](#fnref3)

4.  Viz kapitolu X.[↩](#fnref4)

5.  Viz kapitola X.[↩](#fnref5)

6.  Viz kapitolu X.[↩](#fnref6)

7.  \[TODO: Mr. Brown\][↩](#fnref7)

8.  Intencionalita je definována jako schopnost mysli
    vytvářet reprezentace. Mentálních stavy mají vlastnost být o něčem
    nebo se na něco zaměřovat; vypovídají „o něčem jiném“, a zahrnuje to
    tudíž naděje, strachy, přání, názory, nejenom plány či záměry
    (\[96\]).[↩](#fnref8)

9.  Toto se samozřejmě děje i ve fyzikálním změření: použití teploměru
    změní teplotu měřeného objektu, ale v prakticky zanedbatelné
    míře.[↩](#fnref9)

10. Viz kapitoly X a X.[↩](#fnref10)


